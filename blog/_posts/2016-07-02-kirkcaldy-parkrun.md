---
title: Kirkcaldy Parkrun
description: Voor de verandering eens een andere parkrun.
---
[1]: http://www.parkrun.org.uk/kirkcaldy/
[2]: {% post_baseurl 2016-05-08-ben-lawers %}
[3]: https://www.strava.com/activities/627416268

Ik probeer op zaterdagochtend graag mee te doen met de lokale Parkrun, maar in de omgeving zijn er ook andere Parkruns (altijd 5 kilometer). Eerder had ik al eens meegedaan aan die in Dundee (niet over gerapporteerd) en vandaag ben ik naar [Kirkcaldy][1] afgereisd.

<a name="more"></a>

Onderdweg heb ik medeloper Ross opgehaald en bij het park troffen we zijn collega Karim. Hij was van de partij bij ons eerdere avontuur bij [Ben Lawers][2] en doet de laatste maanden ook mee met de intervaltrainingen.

Het parcours was merkwaardig en bestond grootendeels uit twee ronden over het hoofdpad dat om het hele park loopt. Bij de tweede ronden sloegen we af voor een extra ronde van een kilometer om een fraaie vijver heen. De grote ronde voerde ook over een heuvel van zo'n 20 meter, dus er waren genoeg "wendingen" om het gevarieerd te houden.

Na een strategisch [verlopen][3] wedstrijd eindige Ross op de tweede plaats, ik op de derde en Karim op de achtste. Terwijl er in het begin nog wat onduidelijk was over hoe de eerste vier plaatsen verdeeld zouden worden, ontwikkelde de wedstrijd zich zodanig dat de eerste loper erg ver voor lag en er steeds meer afstand ontstond tussen de tweede, derde en vierde lopers. Op het einde was het dus voornamelijk een kwestie van "lekker doorrennen" om de positie in de wedstrijd te behouden. Met een gemiddelde snelheid van 16 km/h was ik in ieder geval erg tevreden. Dit was voor ons alledrie de eerste Parkrun in dit park, dus we hadden gelijk allemaal een persoonlijk record gevestigd.

We hebben er een soort ochtend uit van gemaakt en zijn na het uitlopen nog even gaan experimenteren met de aanwezige speeltoestellen. Dezen hebben niets weg van iets dat ik ooit eerder heb gezien en ze zouden waarschijnlijk geen enkele veiligheidstest doorstaan. Ze zouden waarschijnlijk beter als fitness apparaten voor armspieren aangeprezen kunnen worden. De zogenaamde "Skysurf" was onze favoriet, maar het is lastig te verwoorden hoe dit curieuze toestel precies gebruikt diende te worden.

Op weg terug naar St Andrews zijn we gestopt bij een grote Morrisons (supermarkt) voor een welverdiende punt worteltaart voor mij en een volledig Schots ontbijt voor de anderen. Dit lieten we vergezeld gaan van een grote kop koffie. Het was leuk dat we daar wat andere hardlopers tegenkwamen en ook de "baas" van deze Parkrun, die enthusiast gelijk de resultaten aan het verwerken was. Ik had nog niet echt eerder een supermarktrestaurant bezocht, maar ik kan me goed voorstellen dat een deel van de klandizie hiermee zijn wekelijkse boodschappentrip opwaardeerd tot een dagvullend programma.

De afgelopen 10 maanden bleken Ross en ik in diverse wedstrijden op verschillende afstanden geduchte concurrenten, dus het is enerzijds jammer dat hij nu naar Frankrijk vertrekt voor een nieuwe baan, maar anderzijds verhoogt dat mijn kansen op eremetaal. Karim heeft nog wat werk voor de boeg om mij te verslaan, maar gelukkig bied de club genoeg snelle lopers om uitgedaagd te blijven worden.