---
title: Visit Lara
description: Een week vol touristisch plezier.
end_date: 2017-02-09
---
Tijdens de tweede week van mijn [kerstvakantie]({% post_baseurl 2016-12-23-christmas-holidays %}) kwam Lara op bezoek. Ze was nog nooit eerder in Nederland geweest dus dit zou nogal een indrukwekkende ervaring worden. Al met al resulteerde dit in een  druk programma vol met stadsbezoeken en andere toepasselijke activiteiten.

<a name="more"></a>

**Aankomst**

Omdat haar vlucht al vroeg aankwam moest ik zelf ook vroeg op om haar van Schiphol op te halen, wellicht het vroegste van de hele vakantie tot nu toe! Eenmaal terug in Uitgeest zijn we al snel op de fiets gestapt voor een uitgebreide [ronde](https://www.strava.com/activities/820059542) door de omgeving. Zelf ben ik hier uiteraard uitmuntend bekend, maar het is toch leuk om met iemand die er nieuw is op verkenning te zijn.

**Amsterdam**

Met een eerste indruk van Nederland zijn we de twee volgende dagen naar Amsterdam gegaan. Hoewel ik er redelijk goed de weg weet kan ik niet zomaar iemand onvoorbereid rondleiden. Zoals ik dat graag in buitenlandse steden doe zijn we ook hier begonnen met een [wandeltocht](http://www.neweuropetours.eu/amsterdam) met gids, leuk!

Hiermee hadden we al een redelijk aantal toeristische attracties gezien en konden we verder zelf verkennen. Het helpt dat Lara een groot fan is van alles dat met fietsen te maken heeft, dus wat dat betreft zaten we in Amsterdam zeker goed. Ik zal niet trachten de gehele afgelegde route in detail te beschrijven; in plaats daarvan verwijs ik naar een kaart met de belangrijkste bestemmingen:

<iframe src="https://www.google.com/maps/d/u/0/embed?mid=1WYGWLJkQdb2Tfach5EQdkxDOpks" width="640" height="480"></iframe>

Een bezoekje aan de (mijn) [Vrije Universiteit](https://www.vu.nl/nl/index.aspx) mocht niet ontbreken, maar ik was enigzins teleurgesteld te moeten constateren dat mijn oude afdeling inmiddels al is verhuisd naar een nieuw pand of de andere universiteit ([UvA](http://www.uva.nl/over-de-uva/organisatie/faculteiten/content/faculteit-der-natuurwetenschappen-wiskunde-en-informatica/locatie-en-contact/routebeschijving/routebeschrijving-fnwi.html)]. Wellicht dat ik hier een andere keer nog eens op (alumnus) bezoek ga!

Vast een impressie van ons bezoek:

{% include gallery.html gallery='2017-visit-lara-amsterdam-1' %}

Toch wel een hoogtepunt was een rondvaart 's avonds, helemaal omdat het [Amsterdam Light Festival](https://amsterdamlightfestival.com/en) in volle gang was. Langs de [bootroute](https://www.strava.com/activities/821370524) stonden de prachtige lichtkunstwerken van de [Water Colors](https://amsterdamlightfestival.com/en/light-art/water-colors/) expositie opgesteld. Zo ziet dat er ongeveer uit:

{% include video.html
    video='/asset/videos/2017-Light-Festival-I.mp4'
    type='video/mp4'
    text='Impressie vanaf de boot.'
%}

De tweede dag in Amsterdam zijn we onder meer over de [Albert Cuyp](http://albertcuyp-markt.amsterdam/) markt en door het vondelpark gelopen. Na een gezellig diner met Anne keerden we terug naar het centrum om te voet iets meer tijd te hebben om een aantal van de lichtkunstwerken te observeren:

{% include video.html
    video='/asset/videos/2017-Light-Festival-II.mp4'
    type='video/mp4'
    text='Het topstuk [A Window in Time](https://amsterdamlightfestival.com/en/light-art/water-colors/a-window-in-time/).'
%}

Iets buiten de route van de boottocht van de eerste dag waren nog meer kunstwerken uitgestald, als onderdeel van wandelroute de [Illuminade](https://amsterdamlightfestival.com/en/light-art/illuminade/). Uiteraard hebben we hier ook een kijkje genomen!

Ik blijf erbij dat er toch weinig gaat boven een bezoek aan Amsterdam met mooi weer (zoals afgelopen [zomer]({% post_baseurl 2016-07-14-summer-holidays %})), maar al met al was dit bezoek zeer memorabel. Vergeet vooral niet dat behalve foto's, "Memories are souvenirs too":

{% include gallery.html gallery='2017-visit-lara-amsterdam-2' %}


**Strand**

De volgende twee dagen zijn we iets dichter bij huis gebleven. Na wat [omzwervingen](https://www.strava.com/activities/823126648) in het duin hebben we een kijkje op het strand van Castricum genomen. Daar vielen twee dingen het meeste op:

1. Een overvloed aan dode zeesterren, kennelijk losgewoeld door een pasgeleden overgetrokken storm.
2. Fietsers die zich op hoge snelheid langs de kustlijn spoedden.

{% include gallery.html gallery='2017-visit-lara-beach-1' %}

Na een drankje zijn we voor de ergste kou en het donker weer naar huis [gefietst](https://www.strava.com/activities/823127297). Ons programma was nu toch al best gevarieerd, met diverse fietstochten en twee dagen Amsterdam!

Op de tweede "stranddag" was het erg slecht weer, maar zoals de fietsers gisteren al hadden doen vermoeden vond vandaag de [Egmond Pier Egmond](http://www.aguegmondpieregmond.nl/) fietswedstrijd plaats! We zijn met de auto naar de pier in Wijk aan Zee gereden om de wedstrijddeelnemers aan te juigen:

{% include video.html
    video='/asset/videos/2017-Egmond-Pier-Egmond.mp4'
    type='video/mp4'
    text='Een perfecte juiglocatie.'
%}

Al dat aanmoedigen hield ons een poosje warm en we hadden het idee dat de fietsers onze aanwezigheid zeker op prijs stelden, win-win. Nog het vermelden waard is dat hier op het strand behalve zeesterren ook een overvloed aan mossels lag. Lara (afgestuurd bioloog) kon helemaal een beetje speculeren wat hier gaande was en hoe dit invloed zou hebben op het ecosysteem op korte termijn. Uiteraard een korte reportage:

{% include gallery.html gallery='2017-visit-lara-beach-2' %}

**Haarlem**

Bijna onvermoeibaar besloten we om op de laatste dag van de vakantie nog een stadsbezoek te ondernemen, deze keer naar Haarlem. Ik was hier twee jaar geleden voor het laatst [geweest]({% post_baseurl 2014-12-20-christmas-holidays %}), toen het glazen huis van 3FM hier stond.

Ook in deze stad viel ondanks de winterse omstandigheden nog prima te touristen. Behalve de oude gebouwen was er in de [vishal](http://www.devishal.nl/) naast de [Grote / St. Bravokerk](http://www.bavo.nl/) een coole expositie met orgelpijpen en Tibetaanse klankschalen te aanschouwen... Ook vonden we toch al redelijk "ver" in het nieuwe jaar nog een oliebollenkraam zodat Lara van dit oer-Hollandse gebak kon proeven. Een selectie van het beeldmateriaal:

{% include gallery.html gallery='2017-visit-lara-haarlem' %}

Het centrum van de stad is niet onwijs groot, maar tijdens het rondlopen erin lukte het ons alsnog de verkeerde kant op te gaan en de trein te missen. We waren hierdoor helaas te laat voor de afscheidsborrel in Uitgeest, maar gelukkig niet voor het eten. Na een borreltje was het al redelijk vroeg tijd om bedwaarts te keren, want we zouden de volgende morgen vroeg op weg naar Schiphol moeten.

**Terugreis**

Zeer gezellig afgezet en uitgezwaaid zijnd op het perron bracht de trein ons voorspoedig naar de luchthaven. Aldaar bleek dat de vlucht vanwege slecht weer bijna een uur vertraging had!

We hadden het plan opgevat om eenmaal in Edinburgh eerst nog in North Berwick bij Lara's moeder langs te gaan alvorens terug te keren naar St Andrews. Hiertoe namen we eerst de tram richting het centrum. Normaal gesproken zou dat niet het vermelden waard zijn, maar nu wel, want ik had dit vervoersmiddel nog niet eerder genomen in deze stad. Het mag bijna geen verassing heten dat we de aansluitende trein misten en opnieuw bijna een uur moesten wachten.

De tijd even vooruit spoelend en aangekomen in North Berwick was er nog een uurtje daglicht over om er rond te kijken. Het is een erg leuk dorp dat bijna angstaanjagend veel lijkt op St Andrews, maar dan allemaal wat kleinschaliger. Hier moet ik zeker nog eens terugkomen en ik zal dan een uitgebreider verslag geven.

Het was gezellig om wat van onze avonturen met Lara's moeder te delen en daar ook te dineren. Wat resteerde was opnieuw een drieluik trein-trein-bus terug naar St Andrews, wat een tocht al met al!

Het moge duidelijk zijn dat er gedurende deze week amper tijd verloren is gegaan. Ik vond het erg leuk om ook eens fatsoenlijk de tourist uit te hangen in Nederland, maar hopelijk binnenkort toch weer op een hele andere bestemming...