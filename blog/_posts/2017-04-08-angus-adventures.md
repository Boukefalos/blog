---
title: Angus Adventures
description: Waar heen? Richting Aberdeen!
---

Het kwam vanwege goed weer toevallig zo uit dat vandaag het laatste deel van een drieluik van avonturen plaatsvond. In [februari]({% post_baseurl 2017-02-25-fife-adventures %}) en [maart]({% post_baseurl 2017-03-19-fife-adventures %}) waren Lara en ik nabij St Andrews op pad geweest en nu zochten we het verderop. We zijn niet echt naar Aberdeen geweest, maar wel een heel eind boven Dundee in het district Angus.

<a name="more"></a>

In eerste instantie wisten we niet goed of het zonde was om in de tuin te blijven zonnen in plaats van een trip te ondernemen. Lara heeft onlangs haar rijbewijs gehaald en om haar wat rij-ervaring op te laten doen besloten we om een bestemming verder dan een steenworp afstand aan te doen. De keuze viel op [Lunan Bay](https://www.visitscotland.com/info/towns-villages/lunan-bay-p315721), geroemd als één van de mooiste stranden van Schotland. Hoewel zonnig was het zeker niet warm genoeg om te zwemmen, maar aangenaam [toeven](https://www.walkhighlands.co.uk/angus/lunan-bay.shtml) was het er zeker.

{% include gallery.html gallery='2017-04-08-lunan-bay' %}

Op de terugweg wilden we graag ergens iets eten. Daarvoor viel de keuze op het [Townhouse Hotel](http://townhousehotelarbroath.co.uk/) in Arbroath. In plaats van de beroemde ["Smokie"](http://www.arbroathsmokies.net/what-is-a-smokie.html) heb ik een lekker maal steak&ale pie naar binnen gewerkt. Ter vertering hebben we de stad te voet verkend. De belangrijkste attractie is zonder meer de [abbey](http://news.bbc.co.uk/local/taysideandcentralscotland/hi/people_and_places/religion_and_ethics/newsid_8395000/8395721.stm), de ruïne van een grootste abdij die eerlijk gezegd nog indrukwekkender is dan de ruïnes van de kathedraal van St Andrews.

{% include gallery.html gallery='2017-04-09-arbroath' %}

De trend bij deze avontuurlijke trips is duidelijk: onderneem één geplande activiteit en kijk daarna wat er op je pad komt. Zodoende hoef je je geen zorgen te maken om de planning en heb je de hoogste kans positief verrast te worden door hetgeen dat er op je pad komt.