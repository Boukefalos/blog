---
title: Renault Megane
description: Wordt dit mijn nieuwe auto?
---
De beste deals voor gebruikte auto's lijk je bij particulieren te kunnen vinden. Toen ik een fraaie Renault Megane uit St Andrews op het oog kreeg, moest ik deze auto uiteraard serieus overwegen.

<!--more-->

Het is oppassen om kritisch te blijven bij de aanblik van zo'n indrukwekkend voertuig:

{% include gallery.html gallery='2015-renault-megane' %}

Deze auto uit 2004 zou 1200 gbp moeten kosten en zou worden overgedragen met verse MOT als garantie. Op papier waren de enige gebreken een klein deukje en een niet werkend elektrisch raam.

Natuurlijk heb ik gevraagd om een proefrit in deze sedan met 2.0 liter motor. Na even wennen wist deze enigszins logge auto mij zeer te imponeren. Een vreemde gewaarwording was wel de keycard in plaats van sleutel en de knop op het dashboard om te starten. Het grootste bezwaar zijn natuurlijk de hogere kosten, zowel aan de tank, als aan wegenbelasting en verzekering.

Om mijn entusiasme zoveel mogelijk te temperen heb ik gevraagd om er gedurende het weekend over na te mogen denken. De sluimerende vraag bleef of ik in die tijd misschien van gedachten zou veranderen of een betere deal zou treffen.