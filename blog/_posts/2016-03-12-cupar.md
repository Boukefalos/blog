---
title: Cupar
description: Diverse activiteiten in Cupar.
---
[1]: http://www.fifeac.org/events/fife-ac-events/cupar-5/940-cupar-5-2016.html
[2]: https://flow.polar.com/training/analysis/456769817

Ik heb vandaag in het vlakbij gelegen Cupar een [5 mijl][1] wedstrijd (8 kilometer) gelopen en ben daarna bij een collega op bezoek geweest.

<a name="more"></a>

De lokale atletiekclub (Fife AC) organiseert diverse wedstrijden in de buurt en met een afvaardiging van de Cross Country club in St Andrews doe ik daar ook graag aan mee. Ik had nog niet eerder deze afstand als wedstrijd gerend dus ik had niet echt een streeftijd. Zoals dat gaat onder zulke omstandigheden rende ik dus maar lekker op tempo met de rest mee. Mijn horloge vertelde mij dat ik wel een beetje overdreef met minstens 16 kilometer per uur, maar het voelde prima en ik heb het weten vol te houden!

{% include caption.html
    width='420'
    image='/asset/images/2016-Cupar-5.jpg'
    text='Ik (in oranje) start bijna vooraan'
%}

Het is altijd leuk om een tijd onder een rond getal neer te zetten en met [29:31][2] zit ik inderdaad keurig onder het half uur. Het lijkt er sterk op dat de intervaltrainingen waar ik nu de laatste maanden aan mee doen daadwerkelijk resultaat opleveren! Na de wedstrijd konden we een beetje bijkomen met wat drinken en een keur aan cake, dat maakt het inschrijfgeld wel besteed.

Met het sportieve programma afgerond ben ik naar het huis van Alan (Frans) gegaan. Hij werkte vroeger als masterstudent in de onderzoeksgroep en is in september ook een PhD begonnen. Ik was nog niet eerder bij hem op bezoek geweest dus het was hoog tijd. Hij woont in een prima maar redelijk oud pand in het midden van het centrum. Diverse collega's houden er verschillende hobbies op na, maar Alan is met name verslaafd aan video spellen. Omdat ik die de laatste tijd maar weinig speel, was het leuk om nu een controller ter hand te nemen en op zijn Xbox zowel vecht als schietspellen te spelen.

Dit was zo weer een gevarieerde en welbestede dag!