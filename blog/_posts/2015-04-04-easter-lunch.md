---
id: 2193
title: Easter Lunch
layout: post
---
In tegenstelling tot veel andere Europese landen (waaronder Engeland) gaat het werk in Schotland op nationale feestdagen (bank holidays) meestal gewoon door. Zo ook op goede vrijdag en tweede paasdag. Niet getreurd, want eerste paasdag valt op zondag en dat gaf ons evengoed de gelegenheid tot een gepaste viering.

Tot ons grootste plezier was het vandaag de mooiste dag van het jaar tot nu toe, met temperaturen die de 20 graden overschreden, weinig wind en volop zon. Met diverse collega's besloten we een feestelijke lunch te organiseren bij mij thuis (Lindsay Gardens). Met een Italiaanse college (masterstudent Lorenzo) hebben we een toepasselijk maaltje aardappel-lamslvlees-knoflook uit de oven bereid. Naast dit gerecht hebben we gezamelijk gesmuld van een rijke verscheidenheid aan smakelijke voedingswaren die door de diverse aanwezigen waren meegebracht.

Helaas zijn chocolade eieren hier niet zo populair als in Nederland, maar dat was de enige component die ontbrak aan deze geslaagde middag.