---
id: 2178
title: 60 hour film blitz screening
author: Rik
layout: post
guid: http://csbnw.no-ip.org:38/?post_type=ai1ec_event&#038;p=2178&#038;instance_id=
---
-
Vanavond werden de producten van de 24 deelnemers van de [film blitz][1] vertoond in het luxueuze [Byre Theatre][2]. Deel van de opdracht dit jaar was dat elke film op een of andere manier verwees naar een muzieknummer. Aan het publiek was het de taak om uit een lijst de juiste combinaties met de films te herleiden. Soms was dit erg makkelijk, soms ook helemaal niet. Hetzelfde gold voor de films: sommigen waren erg goed en duidelijk, terwijl de boodschap bij anderen volstrekt onduidelijk bleef.

Het was vervelend dat alle films (op alfabetische volgorde) werden vertoond, zonder duidelijke afscheiding. Meestal was het wel duidelijk wanneer een nieuwe film begon, maar soms was het ook behoorlijk verwarrend. Het meest grappig was dat de film van ons team eindigde op het strand, terwijl die die daarna werd vertoond daar begon, met bijna identieke camera-opstelling. Over het algemeen waren de films erg goed en was het vermakelijk om ze allemaal te bekijken. We kregen het idee dat de meeste deelnemers ofwel iets film/media-gerelateerds studeerden ofwel professionele ervaring hadden, want de kwaliteit was zeker om over naar huis te schrijven.

Helaas is de film van ons team niet in de prijzen gevallen, maar we hebben er in ieder geval veel plezier aan beleefd.

 [1]: ?ai1ec_event=60-hour-film-blitz
 [2]: http://byretheatre.com/