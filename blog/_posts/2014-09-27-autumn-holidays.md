---
id: 1253
title: Autumn Holidays
author: Rik
layout: post
---
Aan het begin van deze herfst zijn vader en moeder bij mij op bezoek geweest in Schotland! En niet alleen in St Andrews, we hebben gelijk van de gelegenheid gebruik gemaakt om een fantastische tour door misschien wel het mooiste deel van het land te maken. Om het nog beter te maken hebben we tijdens deze vakantie steeds (bijna de hele tijd) voortreffelijk weer gehad!

Nadat ze vrijdagmiddag met de ferry richting Newcastle waren vertrokken, kwamen ze zaterdag aan het begin van de middag aan in St Andrews. Deze middag hebben we gevuld met uitpakken van alle meegebrachte spullen en het toeristen door het centrum. 's Avonds hebben we heerlijk Italiaans gegeten bij [Zizzi](http://www.zizzi.co.uk/venue/index/st-andrews) om daarna een beetje te gaan pubcrawlen bij de belangrijkste pubs.

De volgende ochtend zijn we vertrokken richting Inverness. Om het eenvoudig te kunnen volgen heb ik onze reis geplot:
<iframe src="https://mapsengine.google.com/map/u/0/embed?mid=zfmXklqejgRM.kemEnL30lrc0" width="640" height="480"></iframe>

Onderweg zijn we gestopt in Pitlochery voor koffie met een lekker stuk gebak. De weg vervolgde door het fraaie Cairngorms national park. Langs de weg hebben we een glimp opgevangen van het [Blair Castle](http://www.blair-castle.co.uk/) en we zijn ook even gestopt bij de [Tomatin distillery](http://www.tomatin.com/). Helaas werden er geen tours verzorgd op zondag, maar zoals ik graag zeg: "het was toch leuk om er even gekeken te hebben". Nadat we in Inverness onze spullen hadden uitgeladen bij het [Chieftain hotel](http://www.chieftainhotelinverness.com/) zijn we naar het imposante [Fort George](http://www.historic-scotland.gov.uk/propertyresults/propertyoverview.htm?PropID=PL_136) gereden. Omdat betalen voor toegang niet aan ons besteed is probeerden we de achteringang te zoeken. Voordat we de daarin slaagden werden we weggestuurd door militairen die daar kennelijk de dienst uitmaken, missie geslaagd! Op de terugweg poogden we ook [Cawdor castle](http://www.cawdorcastle.com/Home.aspx) en [Kilravock castle](http://kilravock.com/) te bezoeken, maar de eerste was net dicht en de tweede konden we niet vinden. Na een rit langs pas gemaaide velden waar de hooibalen nog oplagen kwamen we terug in de stad. Daar hebben we bij de taveerne [Johnny Foxes](http://www.johnnyfoxes.co.uk/) gegeten en een stadswandeling gemaakt langs het kasteel, een kerk en de met gekleurde lampjes versierde brug.

Na dit relatief korte bezoek aan Inverness vertrokken we de volgende dag richting Fort William. Dit lijkt een klein stukje, maar de mooie route langs Loch Ness gaf ons talrijke kansen voor toeristische stops. Zo hebben we een strandje gevonden waar ik al zwemmend heb geprobeerd het monster te vinden, helaas zonder succes. Vervolgens hebben we een stop gemaakt bij het [Urquhart castle](http://www.historic-scotland.gov.uk/propertyresults/propertyoverview.htm?PropID=PL_297) om daarna bij het zuidelijke uiteinde van het enorme Loch Ness een bezoek te brengen aan Fort Augustus. Het was daar redelijk touristisch, uiteraard omdat het er zo mooi is. Op weg naar een koffiehuis aan het water kwamen we langs een vreemd gebouw dat zo een onderdeel van Zweinstein had kunnen zijn. Hierna voerde de weg langs veel meer mooie natuur. Uit nieuwsgierigheid hebben we een kijkje genomen in het enorm luxe (en dure) [Inverlochy hotel](http://inverlochycastlehotel.com/), wauw! Dat geld hier slechts een bijrol speelt wordt al duidelijk uit de met mos beklede paden door de bijbehorende tuin. In Fort William verbleven we in een het iets minder luxe, maar zeker niet verkeerde [Stronchreggan View Guest House](http://www.stronchreggan.co.uk/). De chique ingerichte zitkamer maakt met zijn enorme raam goed gebruik van het imposante uitzicht over het Loch Linnhe.

[caption align="aligncenter" width="420"]
<img style="display: none" />
<iframe width="400" height="225" frameborder="0" scrolling="no" marginheight="0" marginwidth="0" src="https://maps.google.com/maps?layer=c&panoid=RbWSiTHC-BgAAAQYRLJmWw&ie=UTF8&source=embed&output=svembed&cbp=13,119.22242315757433,,0,5.2504131935730385"></iframe>
<br />
Stronchreggan View Guest House (buiten)
[/caption]


[caption align="aligncenter" width="420"]
<img style="display: none" />
<iframe width="400" height="225" frameborder="0" scrolling="no" marginheight="0" marginwidth="0" src="https://maps.google.com/maps?layer=c&panoid=AyUZApvXI8gAAAQYQ8lubw&ie=UTF8&source=embed&output=svembed&cbp=13,95.86024217140414,,0,3.499078930285819"></iframe>
<br />
Stronchreggan View Guest House (binnen)
[/caption]

's Avonds zijn we in Fort William een pubmaaltijd gaan eten bij [Crofter](http://www.crofterbar.co.uk/). Dapper als wij zijn hebben alle verschillende gerechten uitgeprobeerd (en gedeeld), waaronder haggis en fish&chips.

De volgende ochtend stond een trip naar (het eiland) Skye op het programma. Onderweg naar dit eiland kwamen we langs het adembeneemd spiegelgladde Loch Garry, prachtig!

[caption align="aligncenter" width="420"]
<img style="display: none" />
<iframe width="400" height="225" frameborder="0" scrolling="no" marginheight="0" marginwidth="0" src="https://maps.google.com/maps?layer=c&panoid=DtjsXvaA_u4AAAQYRLJmXA&ie=UTF8&source=embed&output=svembed&cbp=13,157.73519999999996,,0,0"></iframe>
<br />
Uitkijkpunt Loch Garry
[/caption]

Vlak voor de brug naar Skye zijn we nog gaan kijken bij het [Eilean Donan Castle](http://www.eileandonancastle.com/), dat wel wordt aangeprezen als de meest gefotografeerde attractie van de Schotse hooglanden. Hoe verder de dag vorderde, hoe slechter het weer werd en op Skye zelf hebben we uitsluitend regen gehad, maar de bijzondere aanblik van het eiland maakte veel goed. Helaas moesten we lang wachten op een tour bij de [Talisker distillery](http://www.malts.com/taliskerwhisky/index.html). Toen we gemotiveerd door de geur van alcohol ook hier zelf een beetje over het terrein gingen verkennen werden we opnieuw weggestuurd. Gelukkig stond er even later een deur open zodat we alsnog een blik op de ketels konden werpen. We vervolgden onze trip langs Portree, de grootste plaats op Skye. Hierna hebben we nog een avontuurlijke rit over een landweg gemaakt waarbij er steeds schapen op de weg liepen. Vanwege het risico op een nat pak hebben we weinig foto's gemaakt, des te meer reden om er zelf eens heen te gaan. De weg terug naar Fort William was opnieuw erg fraai en 's avonds hebben we een lekker maaltje Indiaas gegeten.

Na twee nachten in Fort William vervolgende we onze tour, maar niet voordat we een hike hebben gedaan naar de [Steall Waterfall](http://www.walkhighlands.co.uk/fortwilliam/steallfalls.shtml). De weg naar het vertrekpunt was avontuurlijk mooi, maar dat zal niemand verbazen in dit gebied rond Ben Nevis, de hoogste berg van schotland.

[caption align="aligncenter" width="420"]
<img style="display: none" />
<iframe width="400" height="225" frameborder="0" scrolling="no" marginheight="0" marginwidth="0" src="https://maps.google.com/maps?layer=c&panoid=Ng-PAyY7RPYAAAQYRLJmXQ&ie=UTF8&source=embed&output=svembed&cbp=13,107.15938410861378,,0,2.4994076434240355"></iframe>
<br />
Fort William
[/caption]

De prachtige hike gaf ons ook de gelegenheid tot het oversteken van de door de waterval gevoedde rivier. Als op commando begon het te regenen en we werden getrakteerd op de mooiste en meest nabije regenboog die ik ooit heb gezien. Na dit avontuurlijke uitje vervolgden we de rit richting onze volgende bestemming. Deze voerde ons langs Glencoe, waar we opnieuw een stop hebben gemaakt voor een wandelingetje (makkelijker dan een hike). Hierna veranderde het landschap drastisch toen we over de uitgestrekte hoogvlaktes zuidwaarts reden. De gelijkenis met de Ardennen, Zweden en Noorwegen en zelfs de Alpen is in de diverse delen van Schotland onmiskenbaar en het blijft verbazen hoe snel de landschappen elkaar opvolgen.

Aangekomen bij het [Gartmore House](http://www.gartmorehouse.com/) nabij Loch Lomond schrokken we een beetje van de vervallen staat. Van binnen bleek dit landhuis gelukkig prima opgeknapt. Oordeel zelf, maar er valt toch niet te ontkennen dat dit pand en de omliggende tuin zo uit de [Shining](http://www.imdb.com/title/tt0081505/) lijken te komen? Rumred! Voor de nostalgie zijn we voor het diner naar Drymen gegaan. We hebben gegeten bij [The Clachan Inn](http://www.clachaninndrymen.co.uk/), een gezellig compacte pub/restaurant met Schotse ruit op de vloer. Hier hebben we de "malt of the month" geprobeerd, de 10 jaar oude Aberlour: erg lekker na een lamsburger.

[caption align="aligncenter" width="420"]
<img style="display: none" />
<iframe width="400" height="225" frameborder="0" scrolling="no" marginheight="0" marginwidth="0" src="https://maps.google.com/maps?layer=c&panoid=M4GRr9jZVT0AAAQYQ8ueDw&ie=UTF8&source=embed&output=svembed&cbp=13,93.58760000000001,,0,0"></iframe>
<br />
Gartmore House
[/caption]

De laatste dag van onze tour had nog vele leuke bestemmingen in petto. We hebben een bezoek gebracht aan de [Deanston distillery](http://deanstonmalt.com/), gevestigd in een prachtig oud gebouw en gelegen aan de rivier Teith. Hier waren we net te laat voor een tour, maar gelukkig troffen we een enorm vriendelijke mevrouw in de bijbehorende winkel. Zij gaf ons een korte priv√© rondleiding langs de distillatieruimte en een rijpingskelder. Daarbij legde ze ons het hele proces van het maken van whisky nog eens uit. Deze goede ervaring rijker hebben we het [Doune castle](http://www.historic-scotland.gov.uk/propertyresults/propertyoverview.htm?PropID=PL_092) en het [Stirling castle](http://www.stirlingcastle.gov.uk/) bekeken. In Stirling hebben we het centrum bekeken en het ([eerder bezochte]({% post_baseurl 2014-02-08-internationals-trip %} "Internationals trip")) [Wallace Monument](http://www.nationalwallacemonument.com/) van een afstandje aanschouwd. Hierna hebben we de terugweg ingezet naar St Andrews. Na een zelfgekookt maal tortilla's waren we mooi op tijd voor de [whisky tasting]({% post_baseurl 2014-09-26-whisky-tasting %} "Whisky tasting"), wat een planning!

Het was een geslaagde avond, maar helaas had ik voor de volgende dag geen vrij gevraagd, dus moest ik gewoon werken. Deze dag hebben we allen op ons eigen manier ingevuld om 's avonds weer te treffen voor een laatste avondmaal bij [The Rule](http://www.the-rule.co.uk/the-rule/home/the-rule-pub-diner.html) en een pint bij de [Central](http://www.taylor-walker.co.uk/pub/central-st-andrews/s1874/).

De volgende ochtend was al tijd voor de terugreis. Ik had nog even overwegen om mee te gaan naar Newcastle om daar het weekend door te brengen, maar dat was mislukt. Nu had ik wel rustig de tijd om na te genieten van de enorme hoeveelheid dingen die we in slechts een week tijd hebben gezien en gedaan. Het was een zeer gezellige top reis, zeker voor herhaling vatbaar. Laat het weten als je zelf ook eens op bezoek wilt, dan gaan we dat regelen!

Een selectie van de foto's:
[nggallery id=60]