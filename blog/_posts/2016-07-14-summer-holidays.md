---
title: Summer Holidays
description: Zomervakantie in Nederland.
end_date: 2016-07-24
---
[1]: {% post_baseurl 2016-07-06-bourbon-tasting %}
[2]: https://www.masterofmalt.com/whiskies/four-roses-bourbon-whiskey/
[3]: http://www.999games.nl/dominion-intrige.html
[4]: http://www.zwartecross.nl/
[5]: https://www.facebook.com/events/1036512843051696/
[6]: https://www.nespresso.com/de/en/order/capsules/envivo-lungo
[7]: http://www.stoopenstoop.nl/nl

Dit jaar heb ik de derde week van juli (inclusief twee weekenden) uitgekozen om de zomervakantie in Nederland te vieren. We hadden niet alleen voortreffelijk weer, maar ook een diversiteit aan activiteiten.

<a name="more"></a>

Qua festiviteiten leek ik op het eerste gezicht niet de beste week uitgekozen te hebben, want vorige week had Sanne nog haar diplomauitreiking en volgende week is papa pas jarig. Toch hebben we deze week gevuld met allerlei feestelijke activiteiten. Het was erg leuk dat we deze gelegenheden en het feit dat we weer met z'n vijfen bijeen waren het eerste weekend vierden met een gezellig tuinfeest. Daarnaast hebben we buiten gebebarbecued en zijn we diverse malen buiten uit eten geweest!

In de zomer is het wel erg fijn dat er een strandhuis staat waar we zo naartoe kunnen fietsen. Daar hebben we dan ook erg veel gebruik gemaakt, niet alleen voor overdag, maar ook om te blijven slapen. Het waaide eigenlijk de hele week amper, dus het leeuwendeel van de tijd die we op het strand hebben doorgebracht hebben we geluierd. Pasgeleden was ik [geinspireerd][1] door Amerikaanse bourbon en 's avonds was het erg lekker nippen aan een glaasje van de voor de gelegenheid aangeschafte fles [Four Roses][2].

Van vliegeren of kitesurfen kwam dus niets terecht en we moesten onze sportiviteit op andere manieren tot uiting brengen. Het zal niemand verbazen dat hardlopen daarvoor de voorkeur genoot. Omdat het overdag erg warm werd was het zaak om niet te lang uit te slapen en om vroeg op pad te gaan. Naast deze luie en actieve uitersten hebben we de vakantie onder andere gevuld met wat klusjes en het spelen van het door Bram meegebrachte bordspel [Dominion][3], erg leuk!

Aan het einde van de week ging Sanne op pad naar het [Zwarte Cross][4] festival en moesten wij ons in haar afwezigheid zien te vermaken. Gelukkig hadden we zaterdag een dagje touristen in Amsterdam gepland. Het weer was hiervoor ideaal, want zonnig en niet al te warm. Nietsvermoedend dachten we een beetje te luieren in het Vondelpark, maar daar bleek [Pink Saturday][5] in volle gang. Het was wel grappig om ons aldaar even te vergapen alvorens we ons richting een geplande bestemming begaven: de Nespresso winkel. Hier hebben we de nieuwe [Envivo Lungo][6] geproefd, wat een voortreffelijke kop koffie!

We hebben hierna lekker gegeten bij [Stoop&Stoop][7] en daarna scheidden onze wegen. Ik ben 's avonds namelijk nog in Amstelveen bij Marieke en Anne op bezoek geweest en het was gezellig om weer een beetje bij te praten. Op zondag hebben we nog lekker een paar uur op het strand doorgebracht om daarna na een buitenmaaltijd en een kop van de nieuwe koffie alweer afscheid te moeten nemen.

Het was echt een top week! Een aantal foto's geeft een en ander weer, let vooral op de zonnebril die ik van Mama mocht lenen:

{% include gallery.html gallery='2016-summer-holidays' %}