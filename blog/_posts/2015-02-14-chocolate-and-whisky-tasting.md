---
id: 2142
title: Whisky and chocolate tasting
author: Rik
layout: post
guid: http://csbnw.no-ip.org:38/?post_type=ai1ec_event&#038;p=2142&#038;instance_id=
---
-
-
Een samenwerking tussen de Fine Chocolate Society en de Whisky Society heeft vanavond een (extra) gecombineerde tasting opgeleverd. Er waren vier whiskies uitgezocht met telkens een passende truffel:

  * Dalwhinnie (15 year) + Dark Velvet
  * Glenfiddich (15 year) + Orange & Clove Velvet
  * Arran (10 year) + Chai Tea
  * Talisker Storm (10 year) + Raspberry & Black pepper

De chocolade was afkomstig van het luxe merk Iain Burnett, dat zich aanprijst als "The Highland Chocolatier".

Tijdens de tasting werd er behoorlijk vakkundige uitleg over de whiskies gegeven door een Amerikaan uit het bestuur van de Whisky Society. De uitgebreide uitleg over de chocolade werd verzorgd door een snerpende mevrouw van de chocolatier. Het was grappig dat ze elkaar leken te willen overtreffen met hun informatieve betogen over de diverse producten.

We hebben geleerd dat de chocolade van Iain Burnett als het ware de malt onder de chocolade is. Inderdaad, er wordt geen gemengde cacoa van diverse locaties gebruikt, maar alles komst van een klein eiland voor de Afrikaanse kust:  
[SÃ£o TomÃ©][1]. Samen met melk/room van een specifieke kudde Schotse koeien en uitsluitend natuurlijke additieven levert dit uiteraard een exlusief product op. Het dan ook weinig verbazend dat de prijs tussen de 1 en 2 pond per bonbon ligt!

Het was interessant om eens te proeven hoe sterk de smaak van de whisky wordt aangetast door het tussendoor eten van de chocolade. Andersom heeft het vast ook effect, maar ik beschouw de whisky toch als hoofdcomponent. In sommige gevallen smaakte de whisky iets beter, maar over het algemeen vond ik het bijhoorlijk zonde om twee zo verschillende producten te combineren. Ik zou het willen vergelijken met het roken van een sigaar bij het drinken van een rokerige Laphroigh: niet helemaal nodig.

De Dalwhinnie had ik al eerder geproefd, de andere whiskies waren nieuwer. De (in sherryvat nagerijpte) Glenfiddich was het meest interessant, op de voet gevolgd door de Storm editie van de Talisker. De Arran was ook prima, maar de vreemde (naar pepernoten smakende) chocolade leidde een beetje af.

Een verassende alternatieve tasting, maar doe mij maar liever 2 extra whiskies in plaats van 4 truffels!

 [1]: https://www.google.co.uk/maps/place/Ilha+de+SÃ£o+TomÃ©,+Sao+TomÃ©+en+Principe/