---
id: 2181
title: Lazy Friday
author: Rik
layout: post
guid: http://csbnw.no-ip.org:38/?p=2181
  - Uncategorized
---
De astronomische lente begint eigenlijk pas laat op de vrijdagavond, maar omdat het deze vrijdag kennelijk ook de [internationale dag van de blijheid](http://www.dayofhappiness.net/) is, zijn we daar op het werk vast op vooruitgelopen. Want van werken kwam vandaag weinig terecht! Gelukkig was de professor er vandaag niet...

De eerste twee uur van de dag (8.30-10.30) besteden we aan het bewonderen van de zonsverduistering. Daartoe gingen we naar het naburige Natuurkunde gebouw, waar veel mensen zich verdrongen voor diverse telescopen, camera's en reflectieopstellingen. De mensen waren vriendelijk en we mochten uiteraard zelf ook een kijkje nemen. Helaas had ik geen speciale filterende bril gekocht, maar een kijkje door een geleend exemplaar bood toch een spectaculaire indruk. Ook hebben we inventief een "gaatjescamera" gemaakt van een stuk karton, dus we hebben de verduiserting op allerlei manier ervaren. Een paar foto's:

[nggallery id=71]

Zie ook [deze foto](https://www.facebook.com/uniofsta/photos/a.194383547354754.41809.194382270688215/668268446632926/?type=1) gemaakt vanaf het weststrand.

Het was prachtig weer en met tegenzin gingen we weer terug naar ons kantoor. Gelukkig was het inmiddels tijd (10.45) voor koffie en gebak, want zoals elke vrijdag verwende de schoonmaakster ons weer met een voortreffelijke zelfgebakken cake. Een nieuwigheid was dat ze deze keer ook een quiche had bereid, leuk voor de verandering, maar ik hoop dat ze het volgende keer gewoon weer bij zoet houdt. Tijdens deze "pauze" besproken we de verdere invulling van de dag. Na de lunch zouden we de wekelijkse groepsbijeenkomst hebben (normaal 13.00-14.00), maar voor vandaag konden we het schema best veranderen!

Aldus besloten we om de bijeenkomst te vervroegen (12.30) om daarna in het centrum te gaan lunchen (14.00), toe maar! We zijn met zo'n zestien hongerige chemici naar het chique [The Adamson](http://theadamson.com/) aan de zuidstraat gegaan. Omdat het vrijdag was, was het geen bezwaar om pils bij het eten te bestellen. Voor het originele heb ik een "super food salade" gekozen: geroosterde zoete aardappel, walnoten, kikkererwten, wilde rijst, quinoa, lente (!) ui en gemarineerde kip. Het was erg leuk om zo "in de baas zijn tijd" gezellig te smullen.

Toen we weer terugkwamen op het werk (16.00) was het einde van de werkdag al in zicht.