---
title: Movember
---
[1]: http://uk.movember.com/

Deze maand was het [movember][1], het laten groeien van een snor voor het goede doel. Hoewel dat een nobel doel is, heb ik van de gelegenheid gebruik gemaakt om mezelf zonder liefdadigheid eens een snor aan te meten. Hier in Schotland neemt men het niet altijd even nauw met een verzorgd uiterlijk, dus mijn besluit om helemaal niet te scheren en het experiment uit te breiden tot een baard kon redelijk onopvallend een harige vorm aannemen.

Zoals bekend is mijn haar een beetje lichtbruinig, dus het duurde een aantal weken alvorens het resultaat zichtbaar was. Hoewel ik redelijk tevreden was met de snor en sik, viel de rest van de baard een beetje tegen. Wellicht dat een beetje bijwerken had geholpen? Omdat ik de afgelopen twee weken ziek/verkouden ben geweest was het meest irritante de snot-in-de-snor. Het is je lastig voor te stellen dat zo'n gezellig warm haarstukje ook praktische nadelen heeft!

Hoe dan ook, dit weekend eindigt November en ik ben het ook al een beetje zat. Gelukkig werkte mijn scheerapparaat nog, dus in 10 minuten was ik weer als vanouds. Wat vinden van jullie de voor en na foto's? Let niet op de scheelte, de kunst van het selfiÃ«n heb ik nog niet helemaal onder de knie.

{% include gallery.html gallery='2014-movember' %}