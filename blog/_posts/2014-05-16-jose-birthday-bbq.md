---
title: José Birthday BBQ
description: Barbecuen ter ere van een Spaanse collega.
---
Mooi weer in Schotland is niet vanzelfsprekend, dus als het een dag goed is maken we daar graag optimaal gebruik van. Zaterdag is Spaanse collega (postdoc) José jarig en om geen zomers uur verloren te laten gaan vieren we dat al vanaf vrijdagmiddag na het werk met een barbecue!

Omdat hij vlak bij de supermarkt (Morrisons) woont, is het geen probleem dat we in totaal zes keer heen en weer zijn geweest om eten, drinken en wegwerptafelgerei te kopen. Naar mediteraans gebruik ligt het vlees pas tegen negen uur op het vuur (voor hen is dat nog vroeg), dus het is maar goed dat ik vast een beetje heb voorgesnackt.

Behalve heel gewoon bier (Amerikaanse Budweiser) weten sommigen zich uit te leven met meer exotische mixen: rum-cola, martini-prosseco en zelfs rode wijn-cola (Calimocho), proost!