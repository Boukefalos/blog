---
title: Car (3)
---
[1]: http://www.historic-scotland.gov.uk/propertyresults/propertydetail.htm?PropID=PL_230
[2]: http://www.nts.org.uk/property/falkland-palace-and-garden/

Dit weekend heb ik mijn auto nog verder ingereden met een trip langs verschillende grotere steden in de provincie Fife. Behalve rond de grotere steden zijn de meeste wegen landwegen. Daarop mag 60 mph (97 kph) worden gereden. Dat is best snel voor het relatief smalle wegdek dat soms onoverzichtelijk over heuvels slingert. Maar wat een avontuur om als waanende een rally coureur door het prachtige landschap te rijden!

De eerste stop was in Kirkcaldy, bij het [Ravenscraig Castle][1]. Helaas regende het erg hard, dus ik heb alleen een foto van een afstandje geschoten. Het "kasteel" bleek een ru√Øne die behalve zijn fraaie ligging aan de kust, eigenlijk niet zo heel veel voorstelde. Misschien was het nabijgelegen park meer de moeite van het bezoeken waard, maar daarvoor was het weer te slecht. Op weg naar de volgende stop kwam ik langs een biomassa verwerkings fabriek, een indrukwekkend staaltje chemie in de praktijk!

Deze stop was bij het Mercat winkelcentrum en de nabijgelegen winkelstraat. Uiteraard heb ik mijn auto gratis geparkeerd, maar ik kreeg het toch voor elkaar om een kwartier lang verdwaald te raken in de parkeergarage die toegang zou moeten bieden tot het winkelcentrum. Het doel was om nieuwe schoenen te kopen, maar die heb ik daar niet gevonden. Wel heb ik wat vordering gemaakt met een lopende klus aan mijn auto: de verstopte achterruitsproeier repareren. Daartoe heb ik een voordelige compressor aangeschaft. Nadat ik de druk flink opvoerde lukte het inderdaad om een beetje vies water uit de sproeikop te verwijderen. Helaas bleek de verstopping hardnekkig, want sproeien lukt nog steeds niet. Tot overmaat van ramp moet ik nu ook de compressor repareren, want een metaal onderdeel dat de motor en de zuiger verbind is losgetrild.

De volgende stop was het Kingdom Shopping Centre in Glenrothes. Hier stopt ook de bus die ik al redelijk vaak heb genomen tussen het vliegveld in Edinburgh en St Andrews. Het is goed om dezelfde route ook eens zelf te rijden en op verkenning te zijn. In het winkelcentrum heb ik niet alleen nieuwe schoenen gekocht, maar ook een klein geschenk voor dees of geen aangeschaft... Het was al tegen sluitingstijd, dus in plaats van op zoek te gaan naar het stadscentrum ben ik direct naar de laatste bestemming doorgegaan: het [Falkland Palace][2].

Het was al te laat om dit paleis nog van binnen te bekijken en het regende nog steeds te hard om het bijbehorende park te verkennen. Toch heb ik met plezier een klein kijkje genomen en wat foto's geschoten. Ik onthoud dit als een prima touristische bestemming om nog eens terug te komen. De terugrit naar St Andrews ging voorspoedig en bij aankomst constateerde ik tevreden dat ik al meer dan 200 mijl op de teller heb staan. Wat mij betreft genoeg ervaring om een trip naar de highlands en/of de eilanden te plannen!

[nggallery id=53]