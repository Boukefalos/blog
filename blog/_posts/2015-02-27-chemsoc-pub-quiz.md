---
title: ChemSoc Pub Quiz
description: Volgens goed gebruik quizen en borrelen tegelijk.
---
Wat is er beter dan na een lange werkdag nog meer tijd in hetzelfde gebouw door te brengen? Vanavond kon dat, door mee te doen aan een Pub Quiz, georganiseerd door de ChemSoc (soort studievereniging) in de common room (kantine, zonder restaurant voorzieningen). Om ook het pub gedeelte eer aan te doen werden we voorzien van een royale hoeveelheid alcoholische versnaperingen.

Samen met twee Franse, twee Duitse en een Spaanse collega's zijn we de strijd aangegaan! De eerste tegenvaller was dat een concurrerend team dezelfde teamnaam had gekozen: "total borons". Gelukkig was er ons tweede keuze: "solid solutions". Aan de naam kon het niet liggen, dus we hebben met goede moed geprobeerd antwoord te geven op de uiteenlopende vragen.

Met de categorieën algemene kennis en wetenschap kwamen we redelijk weg. Helaas ging het bergafwaarts bij de vragen over Engelse televisie en sport. Het werd al snel duidelijk dat we geen schijn van kans maakten zonder een local in ons team. De eerlijkheid gebied me te vermelden dat we op de laatste plaats zijn geëindigd, maar het was wel een gezellige avond!