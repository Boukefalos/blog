---
id: 1199
title: Moving (1)
author: Rik
layout: post
guid: /?p=1199

categories:
  - Uncategorized
---
Het is bijna zover, dit weekend zal ik verhuizen van 3 Lindsay Gardens naar 1 Lindsay Gardens.

Het verhuisseizoen is aangebroken en omdat ik een auto heb gekocht, heb ik vast Italiaanse collega Orlando geholpen wat spullen te vervoeren. Hij verhuist van het nabijgelegen [Strathkinness][1] naar St Andrews. Zoals jullie van mijn vorige verslag weten, ligt Strathkinness bovenop een heuvel met voortreffelijk uitzicht over de omliggende velden, de zee en St Andrews zelf. &#8216;s Avonds na het werk stond de zon op z&#8217;n favoriete plek om het landschap in een fraai licht te zetten, dus het was helemaal geen straf om dit ritje te maken. Ik heb helaas geen foto&#8217;s geschoten, maar de hooibalen op de glooiende akkers deden zowaar Wissants aan. Als beloning voor mijn hulp gaf Orlando me diverse vleeswaren uit de slagerij van zijn zuid-Italiaanse familie, hoe leuk is dat? Ik weet nog niet zeker of ik het lust, maar als jullie eens op bezoek zijn trek ik graag een pak uit de vriezer!

Wordt vervolgd met mijn eigen verhuisavonturen&#8230;

 [1]: /?ai1ec_event=strathkinness&instance_id= "Strathkinness"