---
title: Car Developments (2)
description: De Peugeot 206 nadert perfectie.
---
[1]: {% post_baseurl 2016-01-09-car-developments %}
[2]: {% post_baseurl 2015-12-23-new-car %}
[3]: https://www.directline.com/car-insurance/telematics

Na de [ontdekking van een olielek][1] in mijn [nieuwe auto][2] heb ik nu een week later goed nieuws te melden.

<a name="more"></a>

Allereerst kreeg ik te horen dat er een prijzige reparatie was uitgevoerd, gelukkig onder garantie. Mijn auto-jargon (in het Engels) is niet heel goed, maar volgens mij kwam het er op neer dat het klepdeksel van de motor was vervangen. Er lekt nu geen olie meer en de auto rijdt nog steeds voortreffelijk! Om het nog iets beter te maken heb ik een paar attributen aangeschaft.

Om te beginnen een set nieuwe vloermatten. Dat was nodig, want de mat van de bestuurder ontbrak en de matten die ik eerder in mijn Seat had gebruikt pasten niet goed en waren versleten. Het is leuk hoe de geur van vers tapijt een auto helemaal laat opleven.

Een nadeel van een auto uit 2005 is dat de radio nog van een vorige generatie is. Dat betekent dat er geen standaard audio ingang of soortgelijk op zit. Achter op de radio, echter, zitten wel aansluiting voor randapparatuur. In de Seat Ibiza (uit 2002) was een CD wisselaar ge√Ønstalleerd, maar die was niet voorzien van de juiste kabels om direct op de radio in de Peugeot (Clarion RD3) aan te sluiten.

Omdat ik graag in wat luxe investeer, heb ik dus maar een specifieke adapter besteld die een CD wisselaar emuleert. Deze is voorzien van alle benodigde kabels, inclusief standaard invoer en iPod! Met het eveneens bestelde gereedschap was het een fluitje van een cent om de radio uit de console te verwijderen en alles aan te sluiten.

Tijd om te testen? Zoals verwacht werkte het in eerste instantie niet... Met vooruitziende blik had ik eerder al een adapter besteld om een verbinding te kunnen leggen tussen mijn laptop en de boordcomputer. Niet veel prutsen later lukte het om de configuratie aan te passen en de muziek knalde de speakers uit!

Wat mij nu nog resteerde was het terugplaatsen van een nieuwe [DrivePlus module][3]. Deze vergaart statistieken over mijn rijgedrag en levert mij een flinke korting op de verzekering op.

Voor nu is de Peugeot helemaal piekfijn! Ik nodig iedereen uit om er eens een stukje in te komen rijden.