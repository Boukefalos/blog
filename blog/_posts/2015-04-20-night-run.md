---
title: Night Run
description: Een speciale hardloop wedstrijd.
---
[1]: https://www.facebook.com/events/735215319931709/
[2]: http://www.mapmyrun.com/routes/view/686523720

Vanavond hebben we meegedaan aan een speciale loop, de [St Andrews Against Slavery NEON 5k Night Run][1]. Dat is een hele mond vol, maar het komt neer op vijf kilometer hardlopen terwijl het inschrijfgeld ten goede komt aan het goede doel.

Om het geheel op te leuken is het 's avonds om negen uur, wanneer de schemering op zijn einde loopt met gezichten vol fluorescerende schmink en behangen vol glowsticks. Het is niet verbazend dat het voorbereidende versieren bijna net zoveel tijd kostte als het rennen zelf.

De [route][2] voert langs de wereldberoemde Old Course (golfbaan). Omdat deze redelijk ver verwijdered van alle bebouwing ligt, is het een heel avontuur om hier in het donker te lopen. Met een klein streepje oranje daglicht, een sikkeltje maan en sterlicht denderden we over een grindpad. Iets meer dan de laatste helft van de route brengt ons terug bij het beginpunt en voert over een lange rechte weg. Dat zou normaal saai zijn, maar omdat het donker is is het slechts rennen geblazen tot het einde.

Met een zelfgeklokte eindtijd van 20:20 (15 km/h) ben ik behoorlijk tevreden. Zeker in ogenschouw nemende dat we al de hele dag gewerkt hadden. Al met al was dit grappige loopje een erg leuke training.