---
title: Whisky tasting
---
Zomaar naar de slijter gaan en een fles whisky kopen is er in Schotland niet bij. Daarvoor zit er te veel verschil tussen het grote aantal single malts dat hier wordt geproduceerd. De beste manier is om verschillende malts te proeven en daar de keuze op te baseren. Met wat achtergrond kennis is al snel een veel betere keuze te maken. De QuaichSoc (een quaich is een soort beker) organiseert regelmatig whisky tastings. Elke keer wordt er een selectie van zes whiskies gemaakt en tijdens het proeven geeft een expert uitleg. Deze keer waren de whiskies afkomstig van twee distilleerderijen:

  * Old PulteneyÂ (Noss Head, Duncansby Head en Pentland Skerries)

  * Balblair (uit 2003, 1997 en 1990)

Het belangrijkste verschil in de eerste serie is het type vat waarin de whisky gerijpt wordt, dat heeft een enorme invloed op kleur en smaak. De tweede serie leert dat oudere whisky weliswaar complexer kan zijn, maar niet speciaal lekkerder. Om het nog lastiger te maken verschilt het per whisky of deze met een paar duppels water "geopend" moet worden.

Grappig was dat zeker een derde van de aanwezigen deze avond uit scheikundigen bestond. Zou dat te maken hebben met onze kennis van de chemische reacties die optreden in het productieproces?