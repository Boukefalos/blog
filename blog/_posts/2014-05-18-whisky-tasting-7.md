---
id: 834
title: Whisky tasting
author: Rik
layout: post
guid: /?ai1ec_event=whisky-tasting-7&#038;instance_id=
---
Deze avond werd gepresenteerd door een fanatiek lid van de Quaich Society (zoals de whisky club officieel heet). Gehuld in kilt vertelde hij over zijn werk aan het opzetten van een nieuwe distilleerderij in het nabijgelegen Kingsbarns. Deze distilleerderij opent pas aan het einde van het jaar en de whisky die dan geproduceerd wordt moet nog jaren rijpen. Er stonden dus vijf whiskies van andere distileerderijen en een speciale gin op het drank menu:

  * Morlach Vanilla Oak
  * Peat Chimney (12 year)
  * Lord Elcho
  * Spice King (12 year)
  * Clynelish Apple Basket
  * Darnley's View Spiced Gin

Zoals gebruikelijk is de proefvolgorde nauwkeurig bepaald, de eerste whisky is een zeer zachte. Het bijzondere is dat deze is gerijpt in sherryvaten die al vier keer eerder zijn gebruikt. Hierdoor bevat de drank wel de toegevoegde complexiteit van een dergelijk rijping, maar niet de karakteristieke donkerdere kleur.

Twee van de whiskies (de Peat Chimney en de Spice King) zijn afkomstig van de distilleerderij Wemyss. Dat is niet toevallig, want dit is de voornaamste inversteerder (als ik het verhaal goed begreep) van de Kingsbarns distilleerderij. De namen laten niets aan duidelijkheid te wensen over en ze maken beide hun verwachting zeker waar. Deze whiskies zijn onderdeel van een drieluik blended malts. Het is lastig om een favoriet te kiezen en eigenlijk zou ik ook de derde (The Hive) moeten proberen.

Lord Elcho is een fraaie premium blended whisky. Het verschil met een blended malt is dat een blend (zonder voorvoegsel) ook grain whisky bevat, terwijl malts uitsluitend van gerst gemaakt worden. Als ik een Schotse whisky Nederlands zou moeten noemen is dat de Clynelish Apple Basket. Deze smaakt namelijk naar oer-Hollandse appeltaart met kaneel! Een erg bijzonder exemplaar.

Het is niet helemaal duidelijk waarom we ook een Gin te proeven kregen, maar een aangemane verrassing was het zeker. Deze gekruide variant is op smaak gebracht met ingrediÃ«nten van over de hele wereld. Kennelijk is het dan niet zonde om deze prijzige drank te mengen met de eveneens geserveerde verse sinasappel en ginger ale.

Helaas was dit de laatste tasting van het seizoen, wordt vervolgd!