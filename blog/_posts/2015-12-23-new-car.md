---
title: New Car
layout: post
description: Uiteindelijk heeft de dealer de Peugeot 206 klaar.
---

Na een bezichtiging van een [Renault Megane]({% post_baseurl 2015-12-11-renault-megane %}) en een [Peugot 206]({% post_baseurl 2015-12-12-peugeot-206 %}) heb ik voor de laatste gekozen. Na wat obstakels is deze nu net op tijd voor de kerstvakantie klaar om op te halen.

<!--more-->

Toch een beetje impulsief had ik na slechts korte overweging een aanbetaling gedaan. De prijs stond vast en de dealer zou het laatste onderhoud doen, de MOT afhandelen en de auto binnen een week rijklaar hebben. Helaas duurde het allemaal iets langer, want behalve de achteras moest ook de vooras worden vervangen. Daarnaast bleek de motor niet helemaal goed te lopen en moest er een brandstof injector worden vervangen.

Het is de vraag hoeveel extra kosten de dealer hier aan kan hebben gehad, maar ik ben blij dat het uit zijn portemonnee wordt betaald. Misschien heb ik niet goed opgelet of heeft hij een truckje uitgehaald, maar na enkele dagen leerde een blik op mijn bankrekening dat ik 200 gbp teveel had betaald. Gelukkig heb ik dat uiteindelijk keurig weer terug gekregen.

Genoeg woorden, tijd voor wat foto's van de nieuwe auto, net als de [Seat Ibiza](/{{ site.baseurl }}/gallery/2014-seat-ibiza/) in een sfeervol Schots veld:

{% include gallery.html gallery='2015-peugeot-206' %}

Ik kan begrijpen dat de aanblik van zo'n mooie auto enigszins overweldigend kan zijn, dus ik zal later uitgebreider schrijven over mijn eerste bevindingen.

Nu is het tijd om als een soort vuurdoop naar de parkeerplaats nabij het vliegveld te rijden. Het gaat me wel een beetje aan het hart om zo'n recente aankoop direct 10 dagen alleen achter te laten.