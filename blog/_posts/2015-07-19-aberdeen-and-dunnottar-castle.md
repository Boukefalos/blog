---
title: Aberdeen and Dunnottar Castle
---
[1]: http://www.tripadvisor.co.uk/Restaurant_Review-g186487-d4794060-Reviews-Slains_Castle_Aberdeen-Aberdeen_Aberdeenshire_Scotland.html
[2]: http://www.aagm.co.uk/Visit/TheTolboothMuseum/ttm-overview.aspx
[3]: http://www.dunnottarcastle.co.uk/

Vanwege het 144ste golf open toernooi in St Andrews is de universiteit op donderdag en vrijdag gesloten. Thuis werken bleek na korte overweging een te verwerpen optie, dus we hadden vier dagen weekend! Ik had nog nooit eerder een doordeweekse dag zomaar vrij, dus het was even onwennig hoe deze extra tijd optimaal te besteden. We waren eerst voornemens om met collega's een meerdaagse trip door Schotland te maken, maar helaas voor ons (en de golfers) gooide het weer roet in het eten. Na twee dagen thuis luieren was het zaterdag goed weer en zijn we op een dagtrip naar het noordoosten van Schotland gegaan.

Ik was met drie Italianen (Lorenzo, Danila en Leonardo) en een Est (Nastja). De eerste stop bestond uit het voor de meeste van ons onbekende Aberdeen. Graniet is in dit deel van Schotland in grote hoeveelheden voorradig en dat toont zich ook in de stad met een tamelijk grijze aanblik. Samenvattend is de stad wel prima, maar niet bijzonder het bezoeken waard vergeleken met Edinburgh.

Een impressie van de stad en de publunch bij het spookachtig gezellige restaurant [
Slains Castle][1]:

{% include gallery.html gallery='2015-summer-aberdeen' %}

Qua cultuur hebben we het kleine, maar grappige [Tolbooth museum][2] bezocht. Een Tolbooth is een soort belastingspost/importkantoor. Dit bijzonder oude bouwwerk laat via elementen uit de 17de, 18de, 19de en 20e eeuw de ontwikkeling van Aberdeen zien:

{% include gallery.html gallery='2015-summer-aberdeen-tolbooth' %}

Na dit bezoek zijn we een stukje zuidelijker gereden langs de fraaie kustweg, om nabij Stonehaven het [Dunnottar castle][3] te bekijken. Op het eerste gezicht lijkt deze gedeeltelijk geru√Øneerde stapel stenen in het niet te vallen bij de enorm spectaculaire kustlijn, maar schijn bedriegt. Het was absoluut de moeite om ook binnen te kijken en via de vele wegwijzers en informatieborden van de geschiedenis van het kasteel op de hoogte te worden gebracht.

Het weer was uitzonderlijk goed en na een uur van bezichtigen hebben we nog wat geluierd op het nabijgelegen kiezelstrand. Daar hebben we ons vermaakt met primitieve activiteiten zoals het kapotslaan van stenen, het zeilen van stenen en het verkennen van een grot. Het was net alsof we op vakantie waren! Helaas hebben we niet altijd veel gelegenheid voor dergelijke bezoeken, maar dergelijke excursies dragen absoluut bij aan de Scotland experience. Raak zelf geinspireerd met een aantal foto's:

{% include gallery.html gallery='2015-summer-dunnottar-castle' %}

Ik heb eens eerder opgemerkt dat een regenachtige dag goed bij het Schotse landschap past, maar het is duidelijk dat ook de zon de bezienswaardigheden in een goed daglicht weet te zetten.