---
title: Weekend Adventures
description: Auto en hardloop gerelateerde activiteiten.
end_date: 2016-08-28
---
[1]: {% post_baseurl 2016-08-13-forth-road-bridge-race %}
[2]: https://www.strava.com/activities/689950554
[3]: https://www.strava.com/activities/691816313

In mijn verslag over de [hardloopwedstrijd][1] twee weken geleden had ik niet vermeld dat ik helaas een probleem met mijn auto had opgelopen. Zonder in details te treden over het euvel ben ik blij mede te delen dat ik hem weer terug heb en er dit weekend goed gebruik van heb gemaakt.

<a name="more"></a>

Vanwege de overlap van de openingstijden van de garage (in Dundee) en mijn werktijden kon ik niet anders dan even spijbelen om overdag mijn auto op te halen. Voor het gemak ga ik even voorbij aan de mogelijkheid om een dag te wachten en in het weekend heen te gaan (de garage is zeven dagen per week open). Een collega bracht mij met de auto heen (half uur) zodat ik geen tijdrovende busrit (anderhalf uur) hoefde te maken.

Op de weg terug viel mij nabij Guardbridge opeens een bord "public footpath" op. In mijn ervaring zijn dit altijd erg fraaie paden die bij uitstek geschikt zijn om het hardlopen op de verharde wegen wat te variÃ«ren. Ik wist dat dit specifieke pad moest bestaan, maar ik had de ingang ervan nog niet eerder gezien. Een eerdere blik op de sateliet kaart bood ook geen uitkomst omdat het gedeeltelijk verwilderd is of onder bomen loopt.

De kennis van dit pad bleek een oplossing voor een logistiek probleem: ik had nu zowel mijn fiets als mijn auto op het werk staan. In principe kan die prima achterin, maar het kost wel wat moeite. Als alternatief had ik kunnen gaan lopen, maar daar had ik geen zin in. Het alternatief laat zich raden: ik ben naar huis gefietst en vanaf daar terug naar mijn werk hardgelopen (9 minuten).

Zo'n korte sessie stelt natuurlijk weinig voort, dus ik heb van de gelegenheid gebruik gemaakt om gelijk mijn nieuwe pad te gaan verkennen. Het probleem was alleen dat een ronde werk-pad-werk al gauw zo'n 14 kilometer zou zijn en ik wilde het liever wat korter houden. De hernieuwde aanwezigheid van mijn auto bood uitkomst: ik ben eerst naar het nabijgelegen Strathkinness gereden en ben vanaf daar gaan [hardlopen][2] (9 kilometer). Hoewel ik erg tevreden was met het pad, was het jammer dat er geen echte ronde mogelijk was. In plaats daarvan moest ik heen en terug eenzelfde stuk over de weg lopen. Toch ongereptheid preferend heb ik het laatste stukje maar door een gerooide akker gerend. De tijd van de dag was perfect om het landschap in een gouden gloed te doen baden.

Op zaterdag heb ik een rustdag genomen om op zondag vol goede moed een wat langere afstand te rennen ter voorbereiding op de halve marathon van Glasgow over iets meer dan een maand. Omdat St Andrews helemaal aan de oostkant van het schiereiland ligt rijdt ik steeds hetzelfde stuk als ik op weg ben naar diverse bestemmingen in het westen. Elke keer valt mij op dat de omgeving mooi is, maar ik heb er niet eerder een trip aan besteed. Nu leek een kruispunt nabij het dorpje Cults een goed startpunt. In de praktijk valt er op de stille landwegen weinig te beleven, maar dat maakt ze bij uitstek geschikt om op hard te lopen.  Het is gelukt om de van te voren uitgestippelde route van 18 kilometer zonder te verdwalen [af te leggen][3]. De route voerde onder meer langs dorpjes met gekke namen zoals "Star" en "Burnturk". De diverse uitzichten waarop ik tijdens deze glooiende route op werden getrakteerd maakten het zeer geslaagd.

Het moge duidelijk zijn dat ik de mobiliteit die mijn auto mij geeft graag gebruik om nieuwe bestemmingen binnen bereik te brengen.

{% include gallery.html gallery='2016-weekend-adventures' %}