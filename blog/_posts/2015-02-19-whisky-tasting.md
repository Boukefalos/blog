---
title: Whisky Tasting
description: Een royale tasting van Glenfarclas whisky.
---
Vandaag stond er bij de whisky tasting Glenfarclas uit de Speyside regio op het programma! We werden getrakteerd op een hele serie:

- Glenfarclas 10 year
- Glenfarclas 12 year
- Glenfarclas 15 year
- Glenfarclas 21 year
- Glenfarclas 105 (10 year)

<a name="more"></a>

Zonder al te uitgebreid op de verschillen in te gaan, zou ik een ieder de 15 jaar aanraden. Deze whisky is erg uitgesproken en relatief vriendelijk geprijsd (£45). De 21 jaar is behoorlijk anders, maar wat mij betreft zijn prijs (£85) niet speciaal de investering waard. Wat betreft de 10 en de 12, die zijn beiden prima, maar de bescheiden meerprijs voor de 15 jaar zou het meer dan waard maken. Vanwege het iets hogere alcoholpercentage (43%) zou ik de 12 jaar aanraden boven de 10 jaar (40%). Een flinke uitschieter is de 10 jaar oude "105". Deze gesherriede cask strength whisky (60%) is bijzonder betaalbaar (ook £45). Dat zou nog beter uitpakken indien je het product zelf zou verdunnen, iets dat de smaak misschien zelfs ten goede komt.

Uiteraard hebben de prijzen hebben alles te maken met markt-werking, een concept waar de bijna 300 jaar oude distilleerderij prima op zou moeten weten in te spelen. De presentator legde uit dat whisky de afgelopen dertig jaar ongelooflijk in populariteit is gestegen en het is dus niet verrassend dat voorraden oudere whisky slinken en de prijzen stijgen.

Een leuk feitje is dat deze distilleerderij nog behoorlijk traditioneel is. Zo worden de distillatieketels nog verhit met gasbranders. Dit is veel duurder dan het meer algemene gebruik van spoelen waardoor stoom stroomt. Ons werd verteld dat ze eens hebben geprobeerd om over te schakelen op deze laatste warmtebron, maar dat dat de drank nadelig beïnvloedde. Hoe dat precies komt is onduidelijk, maar het is zeker interessant.