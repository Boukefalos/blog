---
id: 836
title: May dip
author: Rik
layout: post
guid: /?post_type=ai1ec_event&#038;p=836&#038;instance_id=
---
Ik denk dat in St Andrews de combinatie van een middeleeuwse geschiedenis, de vele studenten en de algemene Schotse gekte een uniek recept vormen voor vreemde tradities. Zo was er vandaag de [May dip][1]. Wie zich [verdiept][2] in de traditie leert dat het geluk brengt om vlak voor examens te dippen. Ook als je geen examens hebt is met het aanbreken van Mei de zeewatertemperatuur hoog genoeg om lekker te gaan zwemmen. Daar moet natuurlijk direct mee begonnen worden, dus de May dip vindt plaats bij zonsopkomst! In cijfers geschreven klinkt dat haast angstaanjagend: om 5:15 uur met water van 8 Â°C. Waarschijnlijk zijn deze omstandigheden nog mild vergeleken met die wanneer de duik met nieuwjaar zou plaatsvinden.

Met enkele dappere collega's (gek genoeg allen Frans) besloten we mee te doen! We konden niet voorzien dat het zou regenen, erg hard zou waaien en de normaal kalme zee was veranderd in een flinke klotsbak. Maar eenmaal vroeg opgestaan moesten we eraan geloven! Na toch wel behoorlijk bibberen waren we uiteraard erg trots op onzelf. Of dit voor herhaling vatbaar is valt nog te bezien, maar een ervaring was het zeker.

 [1]: https://www.facebook.com/events/1522727524620660 "May dip"
 [2]: http://www.st-andrews.ac.uk/study/why/life/traditions/