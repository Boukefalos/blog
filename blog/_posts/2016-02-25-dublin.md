---
title: Dublin
end_date: 2016-02-28
description: Opnieuw een gezellig stadsbezoek met broer en zus.
---
[1]: {% post_baseurl 2014-04-10-london %}
[2]: {% post_baseurl 2016-02-28-visit-bram %}
[3]: http://www.tripadvisor.com/Attraction_Review-g186605-d5991529-Reviews-Lanigans_Pub-Dublin_County_Dublin.html
[4]: http://www.newdublintours.com/
[5]: http://www.museum.ie/Natural-History
[6]: http://www.dublinbikes.ie/
[7]: http://www.tripadvisor.com/Restaurant_Review-g186605-d2356857-Reviews-The_Boar_s_Head-Dublin_County_Dublin.html
[8]: http://www.museum.ie/Decorative-Arts-History
[9]: https://www.jamesonwhiskey.com/ie/visit-us/oldjamesondistillery
[10]: https://www.guinness-storehouse.com/en
[11]: http://www.imma.ie/en/index.htm
[12]: http://www.phoenixpark.ie/
[13]: http://teelingwhiskey.com/
[14]: http://www.tripadvisor.com/Attraction_Review-g186605-d216608-Reviews-Slattery_s-Dublin_County_Dublin.html
[15]: http://www.tripadvisor.com/Attraction_Review-g186605-d188821-Reviews-Temple_Bar-Dublin_County_Dublin.html
[16]: http://www.tripadvisor.com/Attraction_Review-g186605-d216180-Reviews-Bull_Island_Visitor_and_Interpretative_Centre-Dublin_County_Dublin.html
[17]: http://www.nationalgalleryimages.ie/

Nadat we twee jaar geleden met z'n drieÃ«n de Engelse hoofdstad [hebben bezocht][1], besloten Bram, Sanne en ik nu ook de Ierse hoofdstad te verkennen. Het recept was vrijwel hetzelfde: ik vloog vanaf Edinburgh en Bram en Sanne vanaf Amsterdam om elkaar op de luchthaven te treffen. Vanaf daar reisden we samen naar de accomodatie die de uitvalsbasis vormde voor onze avonturen. 

<a name="more"></a>

** Donderdag **

We troffen elkaar om zo'n 19.30 op het vliegveld en inclusief de busrit waren we nog een uur later pas in het centrum van Dublin. In plaats van nog ergens te gaan eten, hebben we wat snacks gekocht en die in het centraal gelegen appartement opgegeten. We hadden er allemaal al een lange werk/reis dag opzitten, dus enerzijds was het aantrekkelijk om vroeg te gaan slapen, maar we konden het toch niet laten om nog even op pad te gaan. Na wat zoeken kwamen we in de spookachtige gezellige pub [Lanigans][3] terecht. Hier proostten we met een lekker glas Guinness op een goede vakantie.

** Vrijdag **

Alle drie hadden we ons al bij diverse georganiseerde wandeltochten door diverse hoofdsteden (Edinburgh, Londen, Barcelona) aangesloten, dus het leek ons een uitstekend idee om dat ook [hier][4] te doen. We hebben de belangrijkste attracties van de stad gezien en werden ook geattendeerd op dingen die je zonder tip makkelijk over het hoofd zou kunnen zien. Het was leuk om alle verhalen van onze Ierse gids aan te horen, maar soms stonden we we wel erg lang stil op een enkele plek. Omdat het nog steeds winters is hadden we eigenlijk gehoopt op een iets meer actieve wandeling die ons beter warm zou houden. Toch waren we blij met deze aangename kennismaking met de stad.

Na een welverdiend kopje koffie/thee met gebak hebben we onder andere bij het [National History Museum][5] gekeken. Ook hebben we zeer voordelig (5 euro) een kaartje gekocht om drie dagen lang onbeperkt gebruik te maken van zogeheten [Dublinbikes][6]. Hiermee zijn we lekker rondgereden totdat we een leuke pub tegenkwamen om te dineren: [The Boar's Head][7]. Uiteraard lieten we dit weer vergezeld gaan van een pint bier, deze keer Smithwick's.

Tevreden met deze eerste volledige dag in Dublin besloten we wat energie te sparen en 's avonds in het appartement te blijven. Hier hebben we ook nog lekker geborreld en een ambitieus programma voor de volgende dag opgesteld.

** Zaterdag **

De eerder genoemde fietsen hebben als enig bezwaar dat ze slechts een halfuur te gebruiken zijn. Als je ze later dan dat inlevert moet er worden bijbetaald, iets dat ons natuurlijk niet erg bevalt. Zodoende hebben we onze stops vandaag zorgvuldig gepland, maar wat hebben we onwijs veel gezien:

* [Museum of Decorative Arts & History][8] (leuk)
* [Old Jameson Distillery][9] (geen tour gedaan, erg touristisch)
* [Guiness  Storehouse][10] (niet binnen geweest, veel te druk)
* [Museum of Modern Art][11] (belachelijk en weinig te zien)
* [Phoenix Park][12] (enorm en mooi aangelegd)
* [Teeling Distillery][13] (geen tour gedaan, mooi industrieel ogend pand)

En dan vergeet ik vast ook nog het een en ander. Het moge duidelijk zijn dat we nu zeker wel een maaltje hadden verdiend. Helaas bleek het nog erg lastig om een geslaagd etablishement te vinden dat niet was afgeladen. Iets buiten de drukste straten konden we gelukkig bij [Slattery's][14] terecht. Zoals gebruikelijk dronken we weer een pint bier bij het eten, nu een Kilkenny.

Deze pub zat redelijk dicht bij ons appartement, dus daar konden we nog even uitrusten alvorens het nachtleven van Dublin te ervaren. Hiervoor gingen we naar de onwijs gezellige [Temple Bar][15] buurt. Het is onvoorstelbaar hoeveel verschillende soorten (live) muziek hier in diverse omgevingen (en op straat) ten gehore werd gebracht. Helaas ging deze gezelligheid ook met enorme drukte gepaard. Het was zelf zo druk dat het in de meeste pubs eigenlijk een hopeloze opgave was om de bar te bereiken om iets te drinken te bestellen.

Met een goede indruk maar zonder een drankje geconsumeerd te hebben bliezen we de aftocht. Dit was zeker een onwijs welbestede dag!

** Zondag **

Nu we al vele attracties in de stad zelf hadden bezocht, besloten we onze laatste ochtend een iets langere fietstocht te maken naar [Bull Island][16], een kunstmatig eiland net even ten noorden van de Dublin. Het was erg fijn dat bij aankomst de zon doorbrak en we zo een lekkere stop konden maken op de pier die ons fraaie uitzichten bood op zowel de haven/stad als het schiereleiland Howth. Dat laatste eiland was zeker nog een bezoek waard geweest, maar lag toch iets te ver weg. In plaats daarvan hebben we rechtsomkeert gemaakt naar de stad.

Hier hebben we voor onze laatste dosis cultuur een rondje gelopen door de [National Gallery][17]. Net als in het Museum of Modern Art was dit gevestigd in een fraai pand waarvan jammer genoeg maar een fractie in gebruik was. Er was wel een beetje mooie kunst te zien, maar niet genoeg om onze aandacht lang vast te houden.

We hadden nu nog wel wat tijd over om wat rond te lopen over de diverse winkelstraten alvorens we met de bus terug naar het vliegveld moesten. Anders dan vorige keer vloog Sanne nu alleen terug naar Amsterdam, terwijl Bram met mij mee vloog naar Edinburgh voor wat [extra vakantie][2].

Al met al was dit zeker een geslaagde city trip, maar we kwamen overeen dat het Londen zeker meer te bieden heeft. Ook zouden we een volgende keer wat later in het jaar gaan, zodat ook de weersomstandigheden aangenamer zouden zijn. Laten we kijken hoe dit in de praktijk uitpakt!