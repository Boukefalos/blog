---
id: 2317
title: Coastal trail
author: Rik
layout: post
guid: http://csbnw.no-ip.org:38/?post_type=ai1ec_event&#038;p=2317&#038;instance_id=
ai1ec_banner_image: null
---
Nu het weer steeds beter is, is het telkens aantrekkelijker om er hardlopend op uit te gaan. Om gerichter te kunnen trainen heb ik mijzelf een [Polar M400][1] GPS/hartslag sporthorloge cadeau gedaan. Natuurlijk is het daarnaast ook nog eens erg leuk speelgoed.

Het is duidelijk dan ik me al bijna jarig voel, want ik heb ook nieuwe hardloopschoenen aangeschaft. Geen normale schoenen voor op de verharde weg, maar speciale stevige trail schoenen, met extra grip: [Saucony Excursion TR8][2]. Let op dat Saucony word gespeld als whisky, zonder ey, top!

Trouwe lezers van mijn blog herinneren zich wellicht dat ik vorige jaar een mini-hike heb gemaakt over het [coastal path][3] om mijn toen nieuw aangeschafte bergschoenen in te lopen. Om mijn nieuwe trail schoenen uit te proberen heb ik dezelfde route (en verder) nu hardlopend afgelegd. Hoe toepasselijk is het dan om dit verslag dan als "coastal trail" te betitelen?

Op sommige stukken is het pad vlak, maar meestal voert het over met keien bestrate hellingen, langs bochtige kronkelingen, over kiezelstrand of zelfs over rotsblokken. Zeer avontuurlijk en erg uitdagend dus. Vlak voordat ik besloot terug te keren voerde het pad een stukje landinwaarts zodat het even gemakkelijk lopen was over boerenpaden.

Op de terugweg dacht ik een stuk eenvoudig af te snijden door over de naast het pad lopende golfbaan te rennen, maar ik kwam bedrogen uit. Al snel meanderde het weelderige gras bij het pad vandaan en ik moest een flink stuk omlopen om een soort Fjord te omzeilen. Tot overmaat van ramp kreeg ik ook met mopperende golfers te maken die het kennelijk niet leuk vonden dat er iemand in de weg stond.

Al met al was het een ware onderneming, die gelukkig zonder problemen is vastgelegd op [Polar Flow][4]. Weer een stapje verder (letterlijk) op weg naar volledige dataficatie!

 [1]: http://www.polar.com/uk-en/products/improve_fitness/running_multisport/m400
 [2]: http://www.wiggle.co.uk/saucony-excursion-tr-8-shoes-ss15
 [3]: {% post_link 2015-12-06-coastal-path %} [4]: https://flow.polar.com/training/analysis/80640811