---
title: Whisky Tasting
description: Een proeferij van minder bekende whiskies.
---
[1]: {% post_baseurl 2016-12-01-whisky-tasting %}
[2]: https://www.masterofmalt.com/whiskies/girvan/the-girvan-patent-still-no4-apps-whisky/
[3]: https://www.masterofmalt.com/whiskies/teaninich/teaninich-2008-bottled-2016-connoisseurs-choice-gordon-and-macphail-whisky/
[4]: https://www.masterofmalt.com/whiskies/glen-garioch-founders-reserve-1797-whisky/
[5]: https://www.masterofmalt.com/whiskies/glen-elgin-12-year-old-whisky/
[6]: https://scotchwhisky.com/magazine/ask-the-professor/6549/how-do-worm-tubs-create-sulphur-notes/
[7]: https://www.masterofmalt.com/whiskies/glenglassaugh/glenglassaugh-torfa-whisky/
[8]: https://www.masterofmalt.com/whiskies/ledaig-10-year-old-whisky/

Alweer twee maanden na de vorige [tasting][1] was het hoog tijd om wat nieuwe whisky te proeven. Met de presentatie verzorgd door Archie van Luvians beloofde dat een spektakel te worden. Het thmema was "buiten de gebaande paden" en dat hebben we geweten ook!

<a name="more"></a>

We begonnen met een bijzonder smakelijke graanwhisky van [Girvan][2], gelegen in de laaglanden. Deze werd gevolgd door een reeks single malt whiskies uit Speyside en de hooglanden: [Teannich][3], [Glen Garioch][4] en [Glen Elgin][5]. Zonder uitgebreide proefnotities te vermelden zou ik de eerste afraden en de tweede sterk aanraden. De derde is wellicht door de behoorlijk traditionele distilleeropstelling (met [wormcondensor][6]) een vreemde eend in de bijt. Ik vond deze erg lekker, maar een ieder die overweegt deze aan te schaffen zou eerst zelf eens moeten proeven.

De laatste twee whiskies, de [Glenglassaugh][7] en [Ledaig][8] zijn rokerigen. Eerlijk gezegd vond ik de eerste weinig interresant. Zelfs na herhaaldelijk proeven en afwisselen met de andere whiskies moest ik concluderen dat deze mij niet kon bekoren. De Ledaig (van het eiland Mull) daarentegen, was bijzonder aangenaam.

Wat een gevarieerde tasting was dit! Het is toch wel een hoofddoel van tastings om daadwerkelijk kennis te maken met zeer verschillende whiskies. Wat dat betreft was vanavond zeer geslaagd. Ook wel geruststellend is het dat ik niet alle whiskies even lekker vind, want dat geeft aan dat het mij daadwerkelijk om de smaak te doen is en niet alleen om de alcohol. Deze whiskyliefhebber zal zekerniet als alcoholist bestempeld moeten worden.