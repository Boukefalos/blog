---
id: 429
title: Explorations (1)
author: Rik
layout: post
guid: /?p=429
categories:
  - Uncategorized
---
-
Hoewel St Andrews helemaal niet zo heel groot is, blijkt het een aanzienlijke klus om het volledig te verkennen. Dit kan op verschillende manieren en het is nog te vroeg om een voorkeur uit te spreken. Te voet zijn er verschillende routes van mijn kamer naar het centrum. Hoewel het leeuwendeel van dit tochtje langs woonwijken voert, valt er genoeg te zien. Er zit behoorlijk wat verschil in de architectuur van de verschillende huizen. In het centrum ontdek ik ook telkens nieuwe winkels, steegjes en sluiproutes. Hardlopend is het eenvoudiger om ook wat verder weg te bekijken, maar gezien mijn tempo kan ik onmogelijke alle details in me opnemen.

Na verschillende pogingen is het gelukt om een oude fiets van mijn huisbaas te repareren. Op de fiets ben ik niet alleen twee keer zo snel op m'n werk, het betekent ook een extra mogelijkheid om op verkenning te gaan. In tegenstelling tot het vernieuwende van verkennen, kan ik nog steeds het vertrouwde waarderen. Ik was dan ook zeer verheugd om een fantastisch pakket met allerlei waren uit Nederland te krijgen. Heel toepasselijk zijn zeker de fietslampen die er in zatten.

[caption align="aligncenter" width="300"]<img src="wp-content/gallery/Lade%20Braes/IMG_20140126_095957.jpg" /> De Lade zwelt aan tot een kolkende rivier.[/caption]

Met een kast vol lekkernijen leek niets mij meer in de weg te staan van een verkenningstocht op de fiets. Alleen het weer zit soms tegen: Schotse winter is net Nederlandse herfst. Tijdens een paar uur goed weer ben ik op advies van een collega naar [Strathkinness](/?ai1ec_event=strathkinness&instance_id= "Strathkinness") gefietst.

[caption align="aligncenter" width="300"]<a href="wp-content/gallery/Strathkinness/IMG_20140125_144611.jpg"><img src="wp-content/gallery/Strathkinness/IMG_20140125_144611.jpg" /></a> Hollandse joy in een Schots lansschap (goed kijken!).[/caption]

Het succes van deze verkenning smaakt naar meer en ik hoop binnekort nog vele andere bestemmingen aan te doen. Wellicht neem ik volgende keer wel een bus naar één van de wat verder gelegen dorpen in [Fife](/?page_id=348 "Map"). Maar allereerst zullen we met collega's [Glasgow](/?ai1ec_event=glasgow&instance_id= "Glasgow") gaan verkennen.