---
id: 2992
title: Car (5)
author: Rik
layout: post
guid: http://csbnw.no-ip.org:38/?p=2992
categories:
  - Uncategorized
---
-
-
Het is alweer bijna een jaar geleden dat ik voor het laatst over mijn auto [schreef](/?p=1241 "Car (4)")!

Inmiddels heb ik al zo'n 3000 mijl gereden, een aantal problemen ondervonden, maar ook de MOT (APK) doorstaan. Over de problemen zal ik niet niet uitweiden, maar het is een indrukwekkende lijst: gebroken wielbout, kapot slot, kapot slot motorkap, kapot lampje richting aanwijzer en eigenaardigheden met de accu. Het blijkt dat mijn vroemer nogal wat ouderdomskwalen vertoont, maar nog steeds gewillig is om mij redelijk vlot te transporteren. Daarnaast bieden de kuren me steeds gelegenheid om iets nieuws over de technische werking van mijn auto te leren.

Dit verslag gaat over het meest recente probleem en de oplossing daarvan.

Tijdens ons [recente trip](/?p=2856 "Visit Sanne") naar de highlands was ik per ongeluk een boerenpad ingeslagen. Ik heb het daarbij eerder over een met grove stenen geplaveid karrenspoor dan over een modderig paadje. Dit pad had een redelijk hoge middenberm met daarop laag struikgewas. Een uitgelezen kans om de onderkant van m'n auto eens te scrubben! Eigenlijk had ik al snel moeten weten dat dit nooit een doorgaande weg kon zijn, maar desondanks was ik tot het doodlopende einde doorgereden en natuurlijk ook het hele eind terug.

Dat heuvelopwaarts af en toe het waarschuwingslampje van de olie ging branden (inclusief hard alarm) weet ik op dat moment aan de onwil van mijn auto om langer dan vijf minuten in de eerste versnelling te rijden. Achteraf lijkt (in ieder geval tot het moment van schrijven) dat geen blijvende schade te hebben gedaan. Toch schrokken we op de terugweg op de openbare weg toen er opeens op onregelmatige momenten een luid getril van onder de auto vandaan kwam. Het leek van de versnellingsbak de komen, maar aan het schakelen zelf mankeerde niets: raar!

Tijdens een kijkje onder de motorkap de volgende dag trok een stuk metaal in de buurt van de transmissie mijn aandacht, dat leek wel los te zitten. Terug thuis hebben we de auto opgekrikt om eronder te kijken. Toen bleek dat hetlosse stuk metaal het uiteinde van het hitteschild tussen de uitlaat en de versnellingsbak was. De twee voorste bevestigingspunten waren nogal verroest en hadden het kennelijk begeven. Dezen moesten al in slechte staat zijn geweest en door de marteling op het boerenpad helemaal zijn losgeraakt.

Gelukkig waren er nog twee bevestigingspunten meer naar achteren die nog redelijk intact waren. Hun aanblik en een klein zoektochtje op internet leerde mij dat slijtage aan de zogeheten hitteschild-bevestigingsclips redelijk vaak voorkomt bij oudere auto's. Zodoende was het niet moeilijk om vervangende exemplaren te vinden.

Eenmaal gearriveerd heb ik de auto weer opgekrikt om deze nieuwe clips te plaatsen. Tijdens een testrondje rijden bleef het fluisterstil vanonder mijn auto, dus dat probleem is opgelost! Een aantal foto's om het een en andere te illustreren:

[nggallery id=96]