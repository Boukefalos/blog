---
title: Car Developments (1)
description: De Peugeot 206 moet nog een beetje onder handen worden genomen.
---
[1]: {% post_baseurl 2015-12-23-new-car %}

Voor de vakantie heb ik maar kort in mijn [nieuwe auto][1] kunnen rijden. Nu ik terug ben is er uitgebreid gelegenheid om de weg op te gaan.

<a name="more"></a>

Met al het werk dat de dealer aan de auto heeft gehad verkeert deze nu in uitstekende staat. Natuurlijk zijn er wat gebruikssporen, maar over het algemeen ziet de prachtige blauwe wagen er net zo chique uit als deze rijdt.

Ik ben behoorlijk kritisch en het viel me al snel op dat het stuur niet helemaal in het midden stond bij het rijden van een rechte lijn. Eerst dacht ik dat het stuurwiel er na de vervanging van de vooras misschien niet recht op was gezet. Dat leek gemakkelijk zelf op te lossen door deze even los te schroeven, een stukje te draaien en weer vast te zetten. Gelukkig bracht de dealer me op een ander idee: de wielen zouden moeten worden uitgelijnd. Daar was bij zijn garage de juiste apparatuur niet voor, dus dat was nog niet gebeurd. Bij de lokale Kwikfit kon ik wel terecht (tegen betaling uiteraard) en het bleek toch hard nodig. Nu staan de wielen zoals het hoort en rijdt de auto helemaal spatzuiver.

Een kleine irritatie was dat een deel van de verlichting op het middenconsole niet goed functioneerde. Na wat zoekwerk vond ik de hiervoor vervangende lampjes en dezen waren eenvoudig te verwisselen. Nu is het schermpje van de boordcomputer zo af te lezen als het zou moeten. Eenzelfde lampje in de climate control module moet ook worden vervangen, maar hiervoor moet ik een groter deel van het dashboard ontmantelen. Vanwege de de risico's die dit met zich meebrengt heb ik hier maar vanaf gezien.

{% include photo.html
    gallery='2016-peugeot-206-leak'
    photo='3c7d11d'
    text='Komt dat echt onder mijn auto vandaan?'
%}

Omdat de dagen nog steeds behoorlijk kort zijn, zag ik de auto steeds meestal in het donker. Pas toen ik deze overdag eens in de regen zag, viel het op dat er een plas olie onder lag. Dat was vreemd, want de auto was uitgebreid gecontroleerd voor de oplevering. De dealer was bereid om hier onder garantie naar te kijken. Het vervelende is dat ik bij het wegbrengen van de auto met de bus vanuit Dundee terug moet, dus ik besloot dat maar direct in het weekend te doen. Ik zou het nu een week zonder auto moeten doen, maar later zou blijken dat ik daar goed aan had gedaan...