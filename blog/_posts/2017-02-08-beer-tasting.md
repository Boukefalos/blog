---
title: Beer Tasting
description: Een op Star Wars geïnspireerd bier tasting.
---
[1]: {% post_baseurl 2017-02-02-whisky-tasting %}
[2]: {% post_baseurl 2016-05-04-beer-tasting %}
[3]: http://www.imdb.com/title/tt3748528/
[4]: https://www.facebook.com/events/1376585185749648/
[5]: http://blog.beeriety.com/2010/05/20/what-is-session-beer/
[6]: http://allaboutbeer.com/beer_style/india-pale-ale/
[7]: http://allaboutbeer.com/article/milk-stout-2/

Nu het semester weer in volle gang is staat ook het proefprogramma vol gepland. Na vorige week nog een [whisky tasting][1] te hebben bijgewoond woonden we vanavond een bier tasting bij. De [aatste keer][2] was al bijna een jaar geleden dus het was hoog tijd.

<a name="more"></a>

Ik was vanavond vergezeld van Robert, Sam en Andreas. Robert is inmiddels een trouwe whisky/drink-compagnon. Sam (Engels) is pasgeleden aan zijn promotie begonnen en is nogal geïntereseerd in de diverse (alcoholische) activiteiten waarmee wij ons bezighouden. Andreas (net als Robert Duits) is Sams professor (!) en is pasgeleden van Australië naar Schotland verhuisd.

Ter ere van het uitkomen van de nieuwe Star Wars film, [Rogue One][3] was de tasting ["Rogue Ten: A Beer Wars Story"][4] helemaal in thema! In vijf ronden koos het publiek steeds de favoriet uit een licht of een donker bier. Met tien bieren in totaal spreekt het voor zicht dat we van ieder exemplaar slechts een bodempje kregen. Archie van Luvians verzorgde de algehele presentatie en twee afgevaardigden presenteerden de lichte en donkere bieren.

Het is lastig om geheel onbevooroordeeld aan deze tasting te beginnen want in de praktijk heb ik nog weinig echt interessante lichte bieren geproefd. Van donker bier daarentegen heb ik in het verleden wel pap gelust. Ik was benieuwd wat ons zou worden voorgeschoteld.

**A new Hope (Classics)**

Een erg hoppig bier op licht en een interessant chocolade-achtig product op donker:

- [Marble: Your betrayal](https://www.ratebeer.com/beer/marble-your-betrayal/434862/) (Engeland)
- [Einstok: Toasted porter](http://einstokbeer.com/icelandic-toasted-porter/) (IJsland)

De Einstok smaakte mij beter, maar de eerlijkheid gebied te melden dat de Marble bijzonderder was.

**Clone Wars (Session)**

Kennelijk bevatten [sessiebieren][5] een beperkt alcoholpercentage en zijn ze daardoor eenvoudig door te drinken. Dat zou ik toch bij geen van de bieren deze ronde aanbevelen:

- [Cloudwater: Wai-Iti](https://www.beermerchants.com/cloudwater-session-ipa-wai-iti/) (Engeland)
- [Black Isle: Porter](http://www.blackislebrewery.com/product/porter-330ml/) (Schotland)

Net als in de eerste ronde was de Cloudwater een [IPA][6] (India Pale Ale), een erg hoppig bier. Dat is best lekker, maar ik zou er niet speciaal meer dan een pint van hoeven. Niet het geval, maar ook in het geval dat de Black Isle mij minder zou bekoren was mijn keuze daarop gevallen. Er gaat immers niets boven Schots (bier)! Behalve whisky dan...

**Empire Strikes Back (New World Hops)**

Opnieuw een IPA als licht bier begon voor mij iets teveel van het goede te worden, maar donker wist te verassen:

- [Magic Rock: Clairvoyance](https://www.magicrockbrewing.com/blog/clairvoyance-ipa/?age-verified=8657b76d44) (Engeland)
- [Left Hand: Milk stout](http://lefthandbrewing.com/beers/milk-stout/) (Verenigde Staten)

[Milk stout][7] blijkt een interessante en aangename, doch vreemde eend in de "bier-bijt". Ook deze ronde verkoos ik dit donkere bier. Ik zou iedereen eens aanraden om hier ook wat van te proeven!

**Force Awakens (Imperials)**

Opnieuw een vergelijk van een Engels en een Amerikaans bier:

- [Weird Beard: Holy Hoppin Hell](https://www.ratebeer.com/beer/weird-beard-holy-hoppin-hell-batch-2/224784/) (Engeland)
- [Brooklyn: Black chocolate stout](http://brooklynbrewery.com/brooklyn-beers/seasonal-brews/brooklyn-black-chocolate-stout) (Verenigde Staten)

Het lijkt wel alsof alle lichte bieren op het programma hoog op hop waren. De variant van deze ronde was wat mij betreft subtieler dan de eerder geproefde exemplaren. Het was misschien anders geweest als we in een andere volgorde hadden geproefd, maar nu begon ik het frisse van de lichte bieren toch wel te preferen boven het voortdurend koffie/chocolade-achtige van de donkeren.

**Phantom Menace (Generally Weird)**

Als waardige afsluiter kregen we twee tamelijk bizarre bieren te proeven:

- [Wild Beer: Breakfast of champignons/](http://www.wildbeerco.com/beers/breakfast-of-champignons/) (Engeland)
- [Schneider Weisse: Aventinus](http://www.beersofeurope.co.uk/schneider-unser-aventinus-tap-6) (Duitsland)

De naam van het eerste bier zegt het al, er is daadwerkelijk champignon in verwerkt en daarnaast is er peper gebruikt! Ik weet niet of ik het er zelf uit had teruggeproefd, maar het resultaat is zeker opmerkelijk te noemen. De Schneider is een prima doch enigzins doorsnee bananen-achtig bier. Het drinkt heerlijk weg en doet denken aan Belgisch bier, maar is wat mij betreft het minst interessant van alle bieren dat we vanavond hebben geproefd. Het mag geen verbazing heten dat het lichte bier deze ronde heeft gewonnen.

Alles bij elkaar hebben de donkere bieren met 3-2 van de lichte bieren gewonnen. Deze uitslag moet niet als doorslaggevend beschouwd worden en iedere bierdrinker moet vooral zelf geproefd hebben alvorens een oordeel te vellen en tot aankoop over te gaan! Dat is het uitmuntende van zulke avonden, je krijgt zo'n variteit voorgeschoteld! Ook al zou je niet alles zelf aankopen, dan nog is het een uitgelezen kans om geïnspireerd te raken!