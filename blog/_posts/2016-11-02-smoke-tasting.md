---
title: Smoke Tasting
description: Een interessante tasting van diverse rokerige alcoholen.
---
[1]: {% post_baseurl 2016-10-18-islay %}
[2]: https://www.facebook.com/events/1813801562190930/

Met de smaak van de meestal rokerige whisky uit [Islay][1] nog vers in het geheugen zijn we vandaag naar een door Luvians georganiseerde tasting van een keur aan rokerige alcoholische versnaperingen geweest.

<a name="more"></a>

Van de foto op de [aankondiging][2] van deze avond krijgt toch iedereen dorst?

{% include caption.html
    width='420'
    image='/asset/images/2016-Smoke-Tasting.jpg'
    text='Het rijke aanbod.'
%}

Inderdaad, met een dergelijke variatie was er iets lekkers voor iedereen bij:

* [Wild Beer Co. Smoke 'n' Barrels](http://shop.wildbeerco.com/limited-editions/smoke-n-barrels.html) (4.0% )
* [Schenkerla Märzen](http://www.schlenkerla.de/rauchbier/sorten/sortene.html) (smoked lager, 5.1%)
* [Weird Beard Sadako](http://www.ratebeer.com/beer/weird-beard-sadako-ole-smoky-blend/411889/) (imperial stout, 9.2%)
* [Chase Smoked Vodka](http://williamschase.co.uk/products/chase-smoked-vodka) (40%)
* [Ilegal Mezcal Reposado](http://www.ilegalmezcal.com/products-ilegal-mezcal/) (40%)
* [Firkin Islay Cask Gin](http://firkingin.co.uk/limited-edition-islay-gin/) (45%)
* [Mackmyra Svensk Rök](http://mackmyra.com/core-range/svensk-rok/) (Zweedse whisky, 46.1%)
* [Balcones Brimstone](http://www.balconesdistilling.com/legal/brimstone) (Texaanse whisky, 53.0%)

Ik heb geprobeerd om het fantastische verhaal dat Archie vertelde op te nemen, daarover later meer. Voor nu zou ik willen samenvatten dat van de geproefde bieren de Schenkerla de voorkeur genoot.

Het is moeilijk kiezen uit de rokerige wodka, mescal (lijkt op tequila) en de gin, maar vanwege de bijzonder uitgesproken rokerigheid neig ik naar de laatste. Let wel, dit zijn dranken om over naar huis te schrijven, heel anders dan de overwegend smaakloze rommel uit de supermarkt, maar helaas met bijbehorend prijskaartje.

Van de whiskies zou ik de zweedse afraden, alhoewel er wel een leuk verhaal bij de distilleerderij hoort. De Texaanse whisky daarentegen wist ons zeer aangenaam te verassen. Ik denk dat bourbon zich trots zou moeten voelen als zijn smaak naar rokerige whisky neigt.

Ik kan me niet voorstellen dat ik ergens anders voor slechts £10 twee uur lang vermaakt zou worden met zo'n rijke selectie aan bijzondere alcoholische versnapering.