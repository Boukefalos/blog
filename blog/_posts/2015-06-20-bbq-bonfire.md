---
id: 2356
title: BBQ &#038; Bonfire
author: Rik
layout: post
guid: http://csbnw.no-ip.org:38/?post_type=ai1ec_event&#038;p=2356
ai1ec_banner_image: null
---
-
Hoewel het weer minder goed was dan [vorige week][1], is de meteorologische zomer officieel begonnen en dat moest gevierd worden.

Eerst bestond het plan uit een tweeluik: een barbeque bij collega's thuis, gevolgd door een georganiseerd kampvuur op het strand. Het liep allemaal een beetje anders en uiteindelijk heeft een diverse afvaardiging van onze onderzoeksgroep (een Italiaan, een Fransman, een Duitse en ik) beide activiteiten gecombineerd.

Inderdaad, we hebben op het strand gebarbecued in afwachting op het kampvuur. Na lekker eten laaide het vuur op en langzamerhand arriveerde Jan en alleman. Het was erg gezellig om zo, al warmend bij het vuur, met iedereen een praatje te maken.

Geloof het of niet, maar behoorlijk toevalligerwijs kwam ik Fenna (een vriendin van Sanne) en haar broer tegen. Zij waren bij hun (Engelse) nicht Zamira op bezoek. Grappig om zo even een praatje te maken met via-via bekenden.

Ik besef dat ik deze berichten vaak met een soort conclusie afsluit en zo ook nu: het is duidelijk dat er in St Andrews altijd leuke dingen gebeuren en het is klein genoeg om altijd wel bekenden tegen te komen.

 [1]: /?ai1ec_event=beach-bbq-2 "Beach BBQ"