---
id: 567
title: Week 10
author: Rik
layout: post
guid: /?p=567
categories:
  - Uncategorized
---
Deze week was volgepakt met leuke activiteiten. Hoewel misschien niet representatief als "doorsneeweek", denk ik toch dat dit verslag een goed idee geeft van mijn fortuinlijke verblijf in Schotland.

<strong>Maandag</strong> de week begint serieus: ik geeft een twintig minuten durende presentatie over mijn werk in de zogenaamde "Organometallic Seminars". Tijdens deze sessies komen verschillende onderzoeksgroepen bijeen om van elkaars vorderingen op de hoogte te blijven. Tegenover een dertigkoppig publiek heb ik me geloof ik voldoende staande gehouden om tevreden te kunnen zijn. Met een paar goede suggesties voor vervolgexperimenten kan ik direct aan de slag.

<strong>Dinsdag</strong> bijna een begrip onder promovendi zijn de <a href="http://phdcomics.com/comics.php">PhD Comics</a>. De universiteit had de auteur, Jorge Cham, uitgenodigd om een presentatie te geven en daar moesten we natuurlijk bij zijn! Met een verhaal getiteld "The Power of Procrastination" hadden we gelijk een reden om een uurtje van het werk te "spijbelen". Bekijk een oudere <a href="https://www.youtube.com/watch?v=pzrQmpdziTQ">videoopname</a> en oordeel zelf of dit ook grappig is voor niet-academici!

[caption align="aligncenter" width="300"]<img src="wp-content/uploads/2014/03/phd050399s1.gif" /> Ziet er herkenbaar uit?[/caption]

<strong>Wooensdag</strong> Het Café 360 voor internationale studenten organiseert naast trips ook andere activiteiten, zo ook deze week de <a href="/?ai1ec_event=pancake-day-celebration&instance_id=" title="Pancake Day Celebration">Pancake Day Celebration</a>. Eigenlijk valt deze feestdag op dinsdag, maar de doordeweekse Café 360 activiteit is altijd op een woensdagavond.

<strong>Donderdag</strong> tijdens de semesters staat donderdag eens in de twee weken in het teken van de <a href="/?ai1ec_event=whisky-tasting-4&instance_id=" title="Whisky tasting">whisky tasting</a>. Dit begint al een onderdeel van de routine te worden!

<strong>Vrijdag</strong> geen bijzondere activiteiten vandaag, maar toch een drukke dag: van elf tot twaalf college over het ontwerpen van liganden en van één to twee group meeting. Met daartussen ook nog lunch is het een uitdaging om het werk te plannen.

<strong>Zaterdag</strong> Schotse collega Scott kijkt niet alleen graag films, hij maakt ze ook zelf (zie <a href="/?ai1ec_event=60-hour-film-blitz-screening&instance_id=" title="60 Hour Film Blitz Screening">Film Blitz</a>). Met collega's als acteurs! Omdat we doordeweeks in het lab werken moest er 's avonds en op zaterdag gefilmd worden. Sommigen moesten om half zeven op om van het eerste daglicht gebruik te maken, ik kon gelukkig wat langer uitslapen. Aan het einde van de middag was het tijd om in een pub (<a href="http://www.bluestane-standrews.co.uk/">The Blue Stane</a>) naar een rugbymatch tussen Schotland en Frankrijk (<a href="http://www.rbs6nations.com/en/home.php">RBS Six Nations</a>) te kijken. Extra leuk was het dat we bij een Schotse overwinning een gratis pint zouden krijgen. Halverwege de match werden traditionele mince pies (lijkt op saucijs) geserveerd, smullen!

<strong>Zondag</strong> Tijd voor een dag vakantie, <a href="/?ai1ec_event=ski-glenshee&instance_id=" title="Ski Glenshee">skiën in Glenshee</a>! Voor de après-ski ben ik nog even naar de <a href="https://www.facebook.com/events/1438385919594/">Greek-Italian Party</a> (in St. Andrews) gegaan. Deze avond werd georganiseerd door Italiaanse en Griekse collega's. Het was leuk om naar de traditionele mediteraanse muziek te luisteren, maar niet te lang, want deze vermoeiende week maakte een "siesta" ook erg aantrekkelijk.