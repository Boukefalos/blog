---
id: 471
title: Cinema Dundee
author: Rik
layout: post
---

Het is heel handig om een collega te hebben die voldoet aan drie critera:

1. Schots
2. heeft een auto en
3. is verzot op films kijken.

Dat betekent namelijk dat hij maar wat graag collega's uitnodigd om samen een film te gaan kijken. Niet in de bioscoop in St Andrews, want "daar zijn de schermen te klein", maar in Dundee, waar hij een abbonement heeft voor onbeperkte toegang. Na het werk zijn we (totaal vijf) eerst gaan eten bij Nandos (in St Andrews), een restaurant gespecialiseerd in kip. Na een goede maaltijd hadden we nog even tijd om ijs te eten, maar helaas waren de verschillende ijssalons allemaal al gesloten. Niet al te teleurgesteld zijn we toen naar de bioscoop gegaan, waar we blij verrast waren dat we forse studentenkorting kregen. Het salaris en de arbeidsvoorwaarden (zijn die er?) mogen hier dan minder zijn dan in Nederland, de voordelen van een studentenpas maken veel goed! Nu was het moment daar voor de film: [The Wolf of Wall Street](http://www.imdb.com/title/tt0993846): Na maar liefst drie uur spektakel was er weer een dag voorbij, de tijd vliegt hier!

{% include caption.html
    width='230'
    image='/asset/images/The-Wolf-of-Wall-Street.jpg' 
    text='[The Wolf of Wall Street](http://www.imdb.com/title/tt0993846/)'
%}