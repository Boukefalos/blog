---
title: Devils Burden Race
description: Vast het "parcours" verkennen voor een bergachtige hardloop evenement.
---
[1]: {% post_baseurl 2016-01-10-devils-burden-recce %}
[2]: http://www.fifeac.org/events/fife-ac-events/devils-burdens/919-devil-s-burdens-2016.html

Na het [verkennen][1] van het parcours, was vandaag de dag van de [Devil's Burden Race][2].

<a name="more"></a>

Voor het "gemak" liep ik samen met Ross (een Schotse net gepromoveerde bioloog) hetzelfde deel als eerder. De omstandigheden waren veel beter dan eerst: het was minstens 8 graden warmer en er lag geen sneeuw meer. Evengoed waaide het nog erg hard en bleef het een uitzonderlijke zware uitdaging. Ik geloof ook niet dat ik al echt helemaal was hersteld van de aanslag die het bergafwaarts rennen de eerste keer op mijn bovenbenen had gepleegd.

Inclusief een klein stukje omgerend te zijn, hebben we redelijke tijd neergezet van 1:41:40. De rest van het team was relatief wel heel wat sneller zoals zou blijken uit de relatieve finish posities: eerste (32/131), tweede/wij (105/131), derde (22/131), vierde (41/131). Alles bij elkaar kwam ons team uit op de 58e plek. Maar we hebben in ieder geval ons best gedaan en ik ben ge√Ønspireerd om meer in de heuvels/bergen te gaan rennen...

{% include caption.html
    image='/asset/images/2016-Devils-Burden.jpg'
    text='Een deel van het team na de race'
%}

Een leuke onderdeel van de intervaltrainingen op dinsdagen is dat de trainers/coaches de resultaten van de wedstrijden van het afgelopen weekend mede delen. Zo is het meedoen aan deze trainingen niet alleen een goed herstel van de inspanning in de wedstrijd, maar ook een moment om met de "eer" te strijken. Het was grappig dat de trainer deze keer niet kon nalaten te melden dat ik uit Nederland kom en dat het daardoor extra dapper was om toch mee te hebben gedaan.

Ik kan me niet herinneren dat ik eerder door ben blijven trainen in de winter. Als ik met zoveel plezier blijf hardlopen heb ik vast nog vele en diverse wedstrijden voor de boeg!