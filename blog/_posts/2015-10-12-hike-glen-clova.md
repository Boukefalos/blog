---
id: 3038
title: Hike Glen Clova
author: Rik
layout: post
guid: http://csbnw.no-ip.org:38/?p=3038
  - Uncategorized
---
Onze [recente rondreis]({% post_link 2015-09-20-autumn-holidays-2 %} "Autumn Holidays") door Schotland heeft mijn exploratiedrang slechts tijdelijk vervuld dus toen de "hiking society" weer eens een trip organiseerde was ik maar wat graag van de partij. Dat mocht ook wel, want het was al meer dan een jaar geleden dat ik voor het laatst met ze [op pad]({% post_link 2014-06-24-hike-blair-athol %} "Hike Blair Atholl") ben geweest.

Vandaag zijn we in de buurt van Glen Clova gaan hiken, om precies te zijn: een [route](http://www.walkhighlands.co.uk/angus/mayar-driesh.shtml) door Glen Doll, langs Corrie Fee en overtwee munro's, Driesh en Mayar (beiden hoger dan 900 meter). Na een aantal afzeggers bleven we uiteindelijk met een groepje van vijf over: mijzelf, een Franse promovendus, een Mexicaanse promovenda, een Duitse masterstudent en een mannetje dat op de universiteit de projectors onderhoudt. Een redelijk gemeleerd gezelschap dus!

De anderhalf uur durende autorit voerde ons op het laatst door bijzonder fraaie herfst landschappen. De zes uur durende hike (rustig aan, inclusief stops) was minstens zo indrukwekkend. Het leukste was waarschijnlijk de variatie: door het bos, langs een stroompje, een berg op, een bergkam over enzovoorts. Het weer was redelijk, voornamelijk omdat het niet regende en niet heel koud was. Anderzijds maakte de laaghangende bewolking (hoewel, hoe laag is 700 meter?) of mist dat we niet overal de vergezichten hadden die op een heldere dag wel mogelijk waren geweest. Toch gaf dit ook wel iets mysterieus aan de omgeving waar CÙ BÒCAN zich zeker thuis zou voelen.

Ik heb voor het idee foto's met mijn mobiel gemaakt, maar de lichtomstandigheden waren niet ideaal. De eerlijkheid gebiedt mij te zeggen dat er behoorlijke nabewerking en bijlkeuring nodig was om toonbare prenten over te houden, maar oordeel vooral zelf:
[nggallery id=99]

En bekijk ook een aantal foto's die een van de de hike-genoten met zijn DLSR heeft gemaakt:
[nggallery id=100]

Al met al was het een erg leuke gevarieerde hike die zeker de moeite van het herhalen met zonniger weer waard zou zijn. Op de terugweg zijn we bij een pub gestopt om van een alcoholische versnapering te genieten (ik hoefde niet te rijden), zodat we in goede stemming terug naar St Andrews konden gaan.