---
id: 1865
title: Sports (2)
author: Rik
layout: post
guid: /?p=1865
---
Mijn goede voornemen om dit acedemisch jaar meer te gaan sporten begint steeds meer vaste vorm aan te nemen!

Inmiddels heb ik al drie keer hard gelopen met de [Cross Country Club][1], zie ook mijn [vorige post][2]. Met de [fun run][3] heb ik de 4.5 km (zie [MapMyRun][4]) in 19:47 gelopen, best snel!

Ook heb ik voor het eerst meegedaan met een training van de [Athletics Club][5]. Op dinsdag en donderdagavond wordt er op de atletiekbaan getraind. Deze baan bevindt zich naast het sportcentrum, dat weer vlakbij mijn werk is. Van werk naar huis kom ik er altijd langs, dus eigenlijk heb ik geen reden om er niet te stoppen voor wat sport. De eerste training deden we 8 keer 100 meter. Het was zeer leuk om eindelijk weer eens op mijn spikes te lopen.

Eigenlijk ben ik nog niet echt lid van deze twee clubs, want mij is nog niet gevraagd de contributie te betalen. Wel heb ik het vereiste lidmaatschap van het sportcentrum aangeschaft. Daarbij heb ik niet bespaard op toegang tot de sportschool. Dit weekend ben ik daar geweest voor een introductie over alle aanwezige apparaten. Om mijn goede wil te tonen heb ik een paar kilometer hardgelopen op de loopband, maar eerlijkheid gebied mij te zeggen dat dat een beetje saai was.

De bedoeling is om nu elke zondagochtend mee te doen met de hardloopclub, op dinsdag mee te doen met de atletiektraining en door de weeks of op zaterdag (of als het slecht weer is) een keer te trainen in de sportschool. Daarnaast zijn er nog de gelegenheden dat we met collega's basketballen, dus dat beloofd een sportief geheel te worden. Hoe fit is dat?

 [1]: https://www.facebook.com/pages/St-Andrews-Cross-Country-Club/184368698301618
 [2]: ?p=1249
 [3]: https://www.facebook.com/events/458052474336864/
 [4]: http://www.mapmyrun.com/routes/view/546419492
 [5]: https://www.facebook.com/groups/303948843139955/