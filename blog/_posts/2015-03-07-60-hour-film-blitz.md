---
title: 60 Hour Film Blitz
description: Studenten strijden om de beste zelfgemaakte korte film.
---
[1]: https://www.youtube.com/watch?v=0JBVpmMj0n8

Hoewel collega Scott afgelopen herst zijn promotie al afrondde, is hij nu terug in St Andrews om net als de afgelopen jaren deel te nemen aan de Film Blitz. In deze wedstrijd strijden zo'n 20 teams om in 60 uur de beste korte film (3 minuten) te produceren. Met als decor ons fraaie Middeleeuwse dorp en met studenten en promovendi als acteurs staat dat garant voor een leuk spektakel.

Omdat de tijd beperkt is, moesten we al om acht uur 's ochtedns op de filmlocatie zijn. Gelukkig compenseerde het plezier van het filmen voor het gebrek aan uitslapen. Mijn (beperkte) rol kon op een enkele locatie worden gefilmd en dat gedeelte was rond het middaguur afgerond. Andere acteurs kwamen er slechter van af en waren ook de middag en de volgende ochtend nog bezig.

Het resultaat van de film mag er wat mij betreft zeker zijn, maar oordeel vooral [zelf][1]. Aankomende donderdag is er de screening waarin de films van alle deelnemers worden vertoond. Dan worden ook direct de prijzen uitgereikt, spannend!