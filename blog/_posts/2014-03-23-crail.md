---
title: Crail
---
De streek Fife is gelegen op een schiereliand en daardoor liggen vele dorpen en steden aan zee. Het volgen van het [coastal path](http://www.fifecoastalpath.co.uk/) zou een goede manier zijn om deze allemaal te bezoeken, maar om tijd te besparen heb ik voor de bus gekozen. Op een mooie (maar koude) lentedag als vandaag was dit een mooie gelegenheid om een zonnig luchtje te scheppen.

Crail is een klein dorpje met slechts 1700 inwoners (St Andrews heeft er tien keer zo veel) en er zijn maar weinig winkels en touristische attracties. Omdat alles op zondag gesloten is hoefde ik niet te kiezen wat te doen maar kon ik eigenlijk alleen een rondje lopen en een stukje van het coastal path bekijken. De middeleeuwse bouwstijl bevalt me goed en ik heb een aantal bijzonderheden op foto vastgelegd:

[nggallery id=44]

Tof toch, om zo'n torentje aan de buitenkant van je huis te bevestigen? En waarom zou je rijtjeshuizen onderbreken met een steeg als je ook een lage doorgang kan maken? Achter deze "poort" schuilt een fraaie binnentuin met toegang tot diverse woningen.

Uiteraard zou ik zo'n klein tripje ook in Nederland kunnen doen. Het zou heel gemakkelijk zijn om even naar Egmond aan Zee of Bergen te gaan, maar dat lijkt dan toch snel minder bijzonder. Ik ben benieuwd hoe lang het duurt totdat de nieuwigheid van de Schotse omgeving eraf is en ik me geen tourist meer voel. Van mij mag dat nog wel even duren!