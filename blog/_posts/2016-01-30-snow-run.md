---
title: Snow Run
description: Hardlopen in winterse omstandigheden.
---
[1]: https://flow.polar.com/training/analysis/386140854

Als sneeuw het landschap transformeert, moet er opnieuw verkend worden.

<a name="more"></a>

Het is algemene wijsheid dat het meemaken van vier seizoenen in één dag in Schotland niet ongebruikelijk is. Dit werd fraai gedemonstreerd door afwisselende zonovergoten periodes (natuurlijk relatief) en prachtige regenbogen tijdens over trekkende buien de afgelopen week. Het blijft verbazingwekkend wat een indrukwekkend uitzicht we eigenlijk hebben vannuit ons kantoor:

{% include photo.html
    gallery='2016-rainbow-views'
    photo='3263441'
    text='Een volledige regenboog!'
%}

Een heel ander en meer winterse verassing stond ons dit weekend te wachten. Het leek 's ochtends veel lichter dan in de afgelopen dagen. Niet wetend of ik me misschien had verslapen of dat de klok verkeerd stond opende ik de gordijnen voor meer duidelijkheid. Er bleek een flinke hoeveelheid sneeuw te liggen en dat reflecteert natuurlijk het voorzichtige ochtendlicht. Inderdaad, het was zowaar helder buiten!

Hoewel ik de vorige avond al had gesport, kon ik het niet laten om toch [een rondje][1] te gaan hardlopen. Met mijn trail schoenen aan hoefde ik me over uitglijden weinig zorgen te maken en met mijn mobiel ter hand kon ik mooi het een en ander vastleggen.

{% include gallery.html gallery='2016-snow-run' %}

Mijn timing bleek ook nog eens voortreffelijk, want vlak nadat ik terugkwam begon het weer hevig te sneeuwen. Gelukkig zat ik toen al weer lekker binnen aan een kop warme chocomel. Op deze manier is de winter een meer aantrekkelijk seizoen aan het worden dan je wellicht voor mogelijk zou houden.