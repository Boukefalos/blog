---
id: 2113
title: Whisky tasting
layout: post
---
Deze merkwaardige tasting werd verzorgd door [Compass Box][1], compleet met opmerkelijke presentator. Allereerst de geproefde whiskies, allen voorzien van opvallende namen:

  * [Hedonism][2]
  * [Great King Street Artist's Blend][3]
  * [Great King Street Glasglow Blend][4]
  * [Spice Tree][5]
  * [Peat Monster][6]
  * [The Lost Blend][7]

Een unikum was dat we eerst een whisky cocktail kregen om de toon te zetten. Deze was gebaseerd op de "Great King Street Artist's Blend" en voorzien van een extra speciale cocktailkers, maar wat er behalve dit en vermouth nog meer in zat kan ik me niet precies herinneren. De liefhebber kan dit drankje vast terugvinden in de speciale [bijlage][8].

Dit gaf gelijk te denken, is een whisky cocktail niet vreemd? Het mixen van een eenvoudige blend met frisdrank of ijs lijkt redelijk gangbaar onder de niet-ingewijden, maar iets dergelijks was nieuw voor de meeste aanwezigen. Zeker als de gebruikte whisky een prijskaartje heeft waar een zuinige student een week boodschappen van kan doen? Later werd ons verteld dat het voor de fortuinlijke medemens helemaal modern is om relatief dure whisky te vercocktailen.

Toen de presentatie begon, vielen er al een aantal stukjes op hun plaats. Zo zijn alle whiskies deze avond Blends, met een hoofdletter, want het zijn premiumproducten die voor hun single malt neven weinig onderdoen! De presentator was de (omhooggevallen?) oprichter van Compass Box, John Fraser, een Amerikaan die eigenlijk de wijnhandel in wilde, maar in Londen een whisky blend bedrijf is begonnen. Sommigen zullen fronsen bij het feit dat hij een adres in Edinburgh gebruikt om zijn producten als Schots te mogen verkopen, terwijl het gros van de activiteit in Londen plaatsvindt.

We werden attent gemaakt op de grote verschillen tussen normale (bulk) blends blends zoals Famous Grouse, Johnnie Walker, Bells en die van Compass Box. In tegenstelling tot het gebruikte graan wordt het grootste verschil veroorzaakt door de vaten. Hoewel de drank vers na het distilleren in alle gevallen kwalitatief prima is, ontwikkelt het zelfs na jaren weinig bijzonder karakter als de vaten al talloze keren eerder zijn gebruikt.

Tijdens het proeven werden we getrakteerd op diverse achtergrondinformatie en zo ook over de verschillen tussen verschillende soorten blends. Zo reikt het spectrum van blends van blended grains, blends van grain en malt tot blends van malts. We begonnen met een whisky van de eerste groep, de Hedonism. Volledig onverwacht vond ik deze whisky behoorlijk lekker en moet ik terugkomen voor mijn initiÃ«le afkeer van graanwhisky. Ik heb me inderdaad laten bedriegen door het minder interessante imago van goedkope geblende whiskies, veroorzaakt door het hout in plaats van het graan.

Interessant genoeg gebruikt Compass Box diverse technieken om verouderde vaten nieuw leven in te blazen, zoals het erin plaatsen van verse stukken hout. De Spice Tree is een product van deze techniek en wist ons goed te smaken. Hoewel het merk behoorlijk populair is geworden, worden met dergelijke foefjes de grenzen van het traditioneel toelaatbare opgezocht. Om een juridisch debacle te omzeilen wordt er tegenwoordig alleen nog maar nieuw hout op het deksel van een vat geplaatst, in plaats van langs de zijkanten van het vat.

De Peat Monster hebben we al eens eerder gehad en was een fijn feest van herkenning. Ook bij het proeven van deze whisky werden er op achtergrondinformatie niet bespaard. Zo weten we nu bijvoorbeeld dat deze blend vroeger Caol Ila bevatte en nu Laphroigh. Maar dat hadden wij natuurlijk al lang al herkend!

We hebben veel nieuws geleerd tijdens deze tasting, maar de eerlijkheid gebied te melden dat we liever een tasting hebben waarbij we iets meer "vrije tijd" hebben om met elkaar over te whisky te praten. En hoewel deze Amerikaanse presentator bijzonder goed te verstaan was, geniet het authentieke Schotse gebrabbel van een local toch onze voorkeur.

 [1]: http://www.compassboxwhisky.com/
 [2]: http://www.masterofmalt.com/whiskies/compass-box-hedonism-whisky/
 [3]: https://www.masterofmalt.com/whiskies/compass-box-great-king-street-artists-blend-50cl-whisky/
 [4]: http://www.masterofmalt.com/whiskies/compass-box-great-king-street-artists-blend-whisky/
 [5]: http://www.masterofmalt.com/whiskies/compass-box-spice-tree-whisky/
 [6]: http://www.masterofmalt.com/whiskies/compass-box-the-peat-monster-whisky/
 [7]: http://www.masterofmalt.com/whiskies/compass-box/compass-box-the-lost-blend-whisky/
 [8]: /asset/Great-King-Street-Cocktail-Collection.pdf