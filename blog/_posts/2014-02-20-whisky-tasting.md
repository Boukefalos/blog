---
title: Whisky tasting
---
[1]: {% post_baseurl 2014-02-06-whisky-tasting %} "Whisky tasting"

De tasting werd deze avond verzorgd door Diageo, een grote multinational in alcoholische dranken. Onder meer bekend van Johnnie Walker (blend), Lagavulin en Talisker waren de verwachtingen hoog gespannen. Zoals gebruikelijk worden alleen malts aangeboden en er was gekozen om een greep uit het assortiment van Talisker varianten te serveren:

  * Talisker (10 year)
  * Talisker Storm
  * Port Rughe
  * Distiller's Edition
  * Talisker (30 year)

De eerste heb ik inmiddels al een aantal keer gedronken en durf ik voorzichtig tot mijn basisset te rekenen. Toch vormde deze whisky een goede referentie om de volgende whiskies mee te vergelijken. Qua smaak was vooral de Port Rughe (cherry cask) opvallend, want dit fraaie exemplaar onderscheidde zich het meeste van de anderen. In de [vorige tasting][1] was de vierde whisky mijn favoriet en zo ook hier, als hij niet zo duur was geweest (£48) had ik hier graag een fles van opgestuurd. Opmerkelijk is het dat deze tastings door de presentator/leverancier van de whiskies kennelijk meer als investering wordt beschouwd dan als een gelegenheid om winst te maken. Als ik de som juist heb gemaakt, kost een glas van de laatste whisky namelijk twee keer zo veel als de entree voor de avond! Inderdaad, het dertig jaar oude exemplaar gaat voor niet minder dan £300 over de toonbank. Hoewel deze complexe whisky mij zeer plezierde is wat mij betreft de prijs/kwaliteit verhouding niet helemaal op orde.