---
title: IKEA
---
Vandaag stond in het teken van het nog beter inrichten van 1 Lindsay Gardens. Zoals bekend is een voortreffelijke prijs/kwaliteit verhouding te vinden bij de IKEA en met de inspiratie opgedaan in de [kerstvakantie][1] had ik al een verlanglijst paraat. Een nadeel aan Schotland is dat er alleen vestigingen van IKEA zijn in Glasgow en Edinburgh en daardoor is een bezoek gelijk een dagtrip. Samen met huisgenoot Enrico zijn we op pad gegaan naar die in Edinbrugh.

Ter efficiÃ«ntie zijn we onderweg langsgegaan bij iemand die ons zijn audio versterker wilde verkopen. Bij aankomst bleek helaas dat het apparaat wat kuren vertoonde en slechts na een aanmoedigende klap in staat was geluid te produceren. Gelukkig bood de verkoper ons de versterker gratis aan zodat we niet met lege auto vertrokken.

Bij de IKEA hebben hebben we bijzonder veel fraaie spullen ingeslagen. Met een auto bijna helemaal vol hebben we ook onze buiken gevuld met een lekker Zweeds maaltje om daarna weer St Andrews-waarts te keren. Aldaar zijn we gelijk begonnen met het inruimen en assembleren van de nieuwe waren. Met elk voorwerp werd het steeds een beetje gezelliger, maar zeker de diverse lampen maken een enorm verschil.

Ik nodig jullie uit om eens langs te komen om de praal *in situ* te aanschouwen.

 [1]: http://csbnw.no-ip.org:38{% post_baseurl 2014-12-20-christmas-holidays %} "Christmas Holidays"