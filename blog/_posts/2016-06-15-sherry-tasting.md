---
title: Sherry Tasting
description: We hebben eens een sherry tasting bijgewoond!
---
[1]: {% post_baseurl 2016-05-04-beer-tasting %}
[2]: https://www.facebook.com/events/282706818736616/
[3]: http://www.lustau.es/
[4]: http://www.vilaviniteca.es/shop/es/lustau-puerto-fino.html
[5]: http://www.vilaviniteca.es/shop/es/lustau-manzanilla-papirusa.html
[6]: https://www.thedrinkshop.com/item/8415/lustau-solera-oloroso-don-nuno
[7]: http://www.vilaviniteca.es/shop/es/lustau-palo-cortado-vides-0-50-l.html
[8]: https://www.thedrinkshop.com/item/9300/lustau-solera-anada-oloroso-1997
[9]: http://www.vilaviniteca.es/shop/es/lustau-pedro-ximenez-san-emilio.html
[10]: https://www.thedrinkshop.com/item/9327/lustau-pedro-ximenez-vors
[11]: http://www.luvians.com/
[12]: http://www.sherrynotes.com/2013/background/flor-sherry-yeast/
[13]: http://www.sherrynotes.com/2013/background/sherry-solera-system/
[14]: http://www.sherrynotes.com/2015/background/vos-vors-sherry-age/
[15]: http://www.sherrynotes.com/sherry-types/

Nadat we pasgeleden nog aan een [bier tasting][1] meededen, hebben we onze drinkhorizon verder verlegd door naar een een [sherry tasting][2] te gaan.

<a name="more"></a>

Ik had nog nooit eerder sherry gedronken en had amper kennis over dit Spaanse product. Het enige dat ik wist is dat Oloroso en Pedro Ximénez worden gebruikt om whisky in (na) te rijpen om deze zo een verukkelijke smaak te geven. Sherry zelf zou dan ook lekker moeten zijn zou je denken!

Laat ik eerst de zeven geproefde sherries opsommen. Dezen zijn allen van het wijnhuis [Lustau][3], de zelfbenoemde maker van de beste sherry ter wereld. De prijzen van de verschillende maten flessen heb ik steeds omgerekend naar een hoeveelheid van 75 cl:

- [Puerto Fino][4] (15%, £16)
- [Papirusa Manzanilla][5] (15%, £16)
- [Don Nuño Oloroso][6] (20%, £16)
- [Palo Cortado Vides][7] (19%, £29)
- [Añada 1997 Oloroso][8] (21%, £33)
- [Pedro Ximénez San Emilio][9] (17%, £18)
- [VORS Pedro Ximénez 30 Year][10] (15%, £81)

De presentatie werd net als vorige keer verzorgd door een afgevaardige van [Luvians][11]. Eerst kregen we een algemene introductie over de geschiedenis en ontwikkeling van sherry. Terwijl ik dergelijke presentaties over whisky al vele malen heb gehoord kon ik nu daadwerkelijk heel wat nieuws leren! Het belangrijkste is dat sherry een versterkte wijn is die (meestal) in eiken vouten wordt gerijpt. Het versterken houdt het verhogen van het alcoholpercentage in middels toevoeging van brandewijn. Dat is op zichzelf weer een distillaat van wijn.

Toen de eerste twee sherries geschonken werden was ik zeer verbaasd dat dezen dezelfde kleur hebben als witte wijn. Inderdaad, alle sherry wordt gemaakt van witte druiven. Zou de verwarring komen door de gelijkenis met het Engelse woord cherry (kers)? Later zouden we donkerde sherries proeven die veel donkerder waren, maar eerder goudkleurig tot bruin dan rood. Deze kleur is afkomstig van rijping en dan voornamelijk van oxidatie. De oranje/rode kleur van in sherryvaten (na)gerijpte whisky is dus verwarrend en zelfs misleidend voor een beginnende sherrydrinker als mijzelf.

Ik zal proberen de productie van sherry kort samen te vatten:

1. druiven pletten
2. druivenpulp vergisten (een paar maanden)
3. het product versterken met brandewijn
4. rijpen (tot vele jaren)
5. bottelen

Dat klinkt eenvoudig, maar er is veel ruimte voor variatie. Cruciaal zijn het moment en de hoeveelheid versterking na het rijpingsproces. Als de rijping voltooid is voor het versterken, is alle suiker omgezet in alcohol en resulteerd een droge sherry. Als het versterken eerder gebeurd, dan blijft er suiker over die bepaalde sherries hun zoete karakter geven. Tijdens het vergisten loopt het alcoholpercentage op tot zo'n 20%. Verder gaat het niet, want de alcohol doodt de gist. Zelfs als de wijn in een vroeg stadium (met resterende suiker) wordt versterkd, kan de hoeveelheid alcohol gekozen worden om de gist al dan niet te doden. De aanwezigheid van gist heeft uiteraard een cruciale rol in de rijping: het vormt een luchtdichte laag ([flor][12]) bovenop de drank zodat oxidatieprocessen worden onderdrukt. Een uniek aspect van het productieproces is het gebruik van een een zogenaamd [solera][13] systeem dat gebruikt wordt om oude en jonge sherry te mengen en zo een constant product te verkrijgen.

Ik zal geen uitgebreide proefnotities geven, maar ik vind de zoetere sherries aanzienlijk lekkerder dan de drogeren. Uiteraard was de bijzonder dure en oude Pedro Ximénez mijn favoriet van de avond, maar ik zou daarnaast de Añada 1997 aanbevelen als betaalbaarder topexemplaar en de San Emilio als beste koop. Aardig om te noemen is dat [VORS][14] (vinum optimum rare signatum / very old rare sherry) een keurmerk is dat wordt gegeven aan oude sherry.

Het is interessant om de literatuur erop na te slaan, want door het gebruik van het solera systeem is de de gemiddelde leeftijd van de sherry in de fles nogal lastig af te leiden. Afhankelijk van de exacte opstelling varieert de leeftijd van de constituerende componenten gemakkelijk tussen de paar jaar en vele decennia! De namen van de geproefde sherries komen niet uit de lucht vallen en zijn referenties aan de [verschillende types][15] sherry.

Tijdens de tasting werden we ook getrakteerd op een grootse diversiteit aan bijpassende voedingswaren:

- brood
- vleeswaren
- olijven
- vis
- rundvlees
- perzik
- schimmelkaas
- chocolade
- roomijs

Deze werden grofweg op dezelfde volgorde als in de bovenstaande lijst sherries geserveerd: van droog met hartig tot zoet met zoet. Het is knap hoe de verbazingwekkend goed overeenkomende smaakcomponenten waren samengebracht. Zodoende zou het waarschijnlijk ook niet vreemd zijn om geschikte sherries te vinden als aperitief, voor tijdens het diner en als digestief.

Ik heb tijdens deze proeverij kennis gemaakt met een volledige nieuwe alcoholische versnapering en hopelijk komt de opgedane basiskennis nog eens van pas.