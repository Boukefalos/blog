---
id: 1138
title: Housewarming BBQ
layout: post
---
Italiaanse collega's Danilla en Leonardo hebben een nieuw huis betrokken en dat moest gevierd worden. Ik schrijf vaak "collega", maar daarmee bedoel ik eigenlijk iedereen in het "Department of Chemistry". Danila werkt in dezelfde onderzoeksgroep ook aan goud, Leonardo elders aan een heel ander onderwerp.

Hoewel het af en toe een klein beetje regende was het behoorlijk warm, dus een barbecue vormde een prima maaltijd tijdens hun housewarming. Zoals gebruikelijk sloeg iedereen van alles wat in om daarna gezamelijk te genieten van alle spijzen en dranken. De tuin was groot en erg verzorgd, het huis was groot maar (behalve de keuken) erg oubollig gemeubileerd. De televisiekamer (naast de losse eet en zitkamers) bood de geïnteresseerden gelegenheid om de wedstrijd tussen Colombia en Brazilië te aanschouwen.

Het was weer een gezellige avond!