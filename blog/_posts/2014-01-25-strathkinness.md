---
title: Strathkinness
---
De plaatsnamen vragen erom en een klein lesje Schots is op dit moment verhelderend. Er zijn namelijk twee woorden voor rivierdalen en daarvan worden vele plaatsnamen afgeleid. In het geval van een wijd en ondiep dal is sprake van een strath, terwijl smalle diepe dalen worden aangeduid als glen. Dit doet natuurlijk gelijk denken aan de distilleerderijen in dergelijke dalen: Glenfiddich en Glengoyne. Voor de liefhebber: de Fiddich is een rivier en Goyne is een Schotse clan. Mijn huisbaas heeft me een boek over Schotse bergtoppen geleend, dus wellicht zet ik dit educatieve uitstapje later voort.

Hoe dan ook, Strathkinness is een klein dorpje op de top van een heuvel vlakbij St Andrews. Het is nogal een klim naar "de top", maar het uitzicht maakt het zeker de moeite waard. Ook de de rest van de weg  door een stuk bos en langs heuvelachtige weilanden met grazende schapen dragen zeer bij aan het Schotse gevoel. Oordeel zelf:

[nggallery id=33]