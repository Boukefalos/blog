---
id: 2582
title: Half Marathon
author: Rik
layout: post
guid: http://csbnw.no-ip.org:38/?post_type=ai1ec_event&#038;p=2582
ai1ec_banner_image: null
dsq_thread_id: null
---
Na maanden van training en investering in geavanceerde hardlooprusting (trail schoenen, polar horloge, nieuw shirt) was het vandaag de grootse dag van de Half DRAM: de halve marathon in Dundee!

We waren vanaf het begin voornemens om met een team van vijf mee te doen. Tijdens de voorbereidingen hadden nog enkele fanatiekelingen zich aangesloten, maar op de valreep besloten die toch dat 21.1 kilometer een stapje te ver was. Vanwege een blessure moest een origineel teamlid helaas al weken voor de wedstrijd afhaken, en helaas zegde ook zijn plaatsvervanger op het laatste moment af. Zo kon het gebeuren dat we met een team van vier overbleven: twee Italianen, een Fransman en mijzelf.

[caption align="aligncenter" width="420"]<img src="/wp-content/uploads/2015/07/Half_marathon...WE_MADE_IT.jpg" width="400" /> Het team na de race[/caption]

Het weer was uitstekend: amper wind, milde temperaturen en een vriendelijk zonnetje. De organisatie was prima, maar de schaal van deze loop (1100 deelnemers) is niet te vergelijken met bijvoorbeeld de damloop (40000 deelnemers). Het parcours was op sommige plaatsen tamelijk smal, er was niet heel veel publiek en er waren geen optredens of vermaak langs het parcours. Daar stond tegenover dat we de eerste kilometers door een prachtig bos liepen en ook de rest van het parcours voerde soms over smalle paadjes door fraaie parken. Al met al bood de heuvelachtige route met soms flinke afdalingen een prima mogelijkheid tot een goede tijd.

Het laatste stuk trakteerde ons op een prachtig panorama over de monding van de rivier Tay. Dat was nog knap verraderlijk, want voordat we de finish bereikten moesten we nog enkele kilometers afleggen langs de kust. Dit open stuk gaf ons nog een flinke tegenwind, maar deze laatste uitputtingsslag kon geen roet meer in het eten gooien en ik passeerde de eindstreep met een prachtige tijd: <a href="http://www.chipresults.co.uk/individual.aspx?event=2015DRAMHalfMarathon&bib=726">1:37:18</a>.

Inderdaad, ik heb behoorlijk op tempo gelopen en ik ben trots op mijn 73ste (!) plaats in het klassement. Wie de <a href="https://flow.polar.com/training/analysis/138372820">volledige analyse</a> bekijkt moet concluderen dat ik een maximale inspanning heb geleverd. Aan mijn hartslag moet ik dus nog wat werken, maar dit PR staat in ieder geval!