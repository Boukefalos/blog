---
title: Summer Holidays
end_date: 2015-08-09
---
De tijd vliegt en het is alweer Augustus, hoog tijd voor zomervakantie in Nederland! Hoewel het weer in Schotland soms heel behoorlijk kan zijn, is het meestal toch te koud om lang in de zon te zitten of zelfs maar te overwegen om naar het strand te gaan. Dat is in Nederland wel anders en zeker de week die we dit jaar hadden uitgezocht was voortreffelijk: een dag regen en verder volop zon en temperaturen rond de 30 graden.

Het was ook erg feestelijk, met papa's verjaardag op de vrijdag dat ik aankwam en mama's verjaardag op de zaterdag voordat ik weer terug ging. Niet alleen deze heugelijkheden hebben we gevierd met heerlijk gebak, maar ook met barbecues en uit-eten gedurende de hele week: heerlijk en gezellig!

Gelukkig was er nog tijd voor sportiviteit en hebben we naast twee keer hardlopen (totaal bijna 30 kilometer) ook nog twee keer gekitesurft. Daarnaast ben ik nog bij Anne's nieuwe appartement op bezoek geweest in Amsterdam en hebben we de IKEA met een bezoek vereerd.

Toch valt het grootste deel van de vakantie bondig samen te vatten, want die hebben we al luierend op het strand doorgebracht. Het strandhuis was opnieuw een perfecte bestemming en daar zijn we drie keer blijven overnachten. Kortom: de full-time strand experience.

Een impressie:
{% include gallery.html gallery='2015-summer-holidays' %}

Het feit dat dit gelijk mijn laatste stranddag in heemskerk was is natuurlijk sip, maar niet getreurd: aan het einde van de maand komt Sanne op bezoek en in September gaan we een week door Schotland touren.