---
title: Car Developments (3)
description: Afscheid van de Seat Ibiza.
---
[1]: {% post_baseurl 2015-12-10-car-broken %}

Het is inmiddels al vijf weken geleden dat mijn Seat Ibiza [stuk ging][1]. Omdat verkopen niet is gelukt besloot ik deze maar te laten verschroten. Dit vormt hopelijk voorlopig het laatste hoofdstuk in dit drieluik van auto-gerelateerde ontwikkelingen.

<a name="more"></a>

Je zou toch denken dat menigeen zou staan te springen om een kapotte auto als kerstcadeau of kerstvakantie-klusproject te kopen? Helaas, er waren maar weinig geïnteresseerden. De eerste heb ik afgeschrokken met een te hoge prijs (140 gbp), de tweede woonde te ver weg en de derde wilde dat ik er specifieke onderdelen uit zou slopen.

Om langdurige irritatie te voorkomen heb ik de auto maar laten verschroten. Omdat deze niet echt total-loss was, is dat natuurlijk zonde, maar de tijd en moeite om er misschien uiteindelijk een paar tientjes meer voor te vangen was het mij niet waard. Verschillende opkopers boden tussen de 10 en 50 gbp. Dat stelde mij voor een dilemma, want ik had vorig jaar nog geïnvesteerd in een nieuwe accu ter waarde van bijna 90 gbp.

Ik heb een gokje gewaagd en de auto zonder accu en nummerplaten aangeboden. Dat pakte goed uit: ik mocht één nummerplaat houden als souvenir en voor 10 gbp korting mocht ik ook de accu houden.

Van te voren had ik me al afgevraagd of we de auto achterop een trailer zou moeten worden geduwd, gereden of getakeld. Alle opties zouden een probleem vormen zonder benzine in de tank en wellicht met het stuur op slot omdat er geen stroom op stond. Hier bleek geen sprake van, want de dieplader was voorzien van een takel.

Gevoelige lezers kunnen misschien beter niet naar de foto's van het process kijken, want een sippe aanblik is het wel:

{% include gallery.html gallery='2016-seat-ibiza-scrap' %}

Met de benzine nu in de Peugeot, de accu in de uitbouw en 40 gbp op zak ben ik er al met al toch genadig van afgekomen. Dat m'n eerste auto maar zo kort is meegegaan lag wellicht in de lijn der verwachting, maar alle klussen waren achteraf nogal leerzaam en zo investeer ik ook een beetje terug in de lokale economie.