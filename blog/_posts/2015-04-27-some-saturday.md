---
id: 2318
title: Some Saturday
author: Rik
layout: post
guid: http://csbnw.no-ip.org:38/?p=2318
---
Hier in St Andrews gebeurd eigenlijk altijd wel wat, maar toch zijn sommige dagen noemenswaardiger dan anderen. Wat als een normale zaterdag begon (NRC next op tablet lezen), ontvouwde zich in een actief drieluik: hardlopen, bbq'en en borrelen! Deze activiteiten vonden verspreid over de ochtend, middag en avond plaats.

Over het hardlopen (trail rennen) heb ik [een apart verslag][1] geschreven. 's Middags was het wisselvallige weer fijn opgeklaard zodat we de verjaardag van Griekse collega Aggeliki zoals gepland in het nabij haar kamer/huis gelegen park konden vieren. Geheel in stijl (Grieken houden van vlees) deden we dat met een bbq: de hamburgers met tzatziki waren erg smakelijk. Het was ook erg leuk dat vele van de aanwezigen zich hadden uitgedost in toepasselijke kostuums. Omdat deze luchtige toga's weinig bescherming bieden tegen de opstekende Schotse wind werd het feest binnen voortgezet.

Na een lichte avondmaaltijd pannekoeken was het tijd voor het avondprogramma. Meestal is er wel een reden om het glas te heffen in de pub en zo ook vandaag. Behalve Aggeliki's verjaardag was dit ook het laatste weekend van Libanese collega Tony. Met een goede vertegenwoordiging van alle chemici hebben we er weer een gezellige avond van gemaakt.

 [1]: ?ai1ec_event=coastal-trail