---
title: Whisky Tasting
description: Een hernieuwde introductie van whisky.
---
[1]: https://www.facebook.com/groups/124805450890618/
[2]: {% post_baseurl 2014-04-03-whisky-tasting %}

Deze eerste tasting van het seizoen was bedoeld als een introductie tot whisky en werd gepresenteerd door de bestuursleden van de [Whisky Society][1]. Helaas wisten niet alle sprekers "hun" whisky even goed te presenteren, maar met de verscheidenheid mogen we eigenlijk niet klagen:

- Aberfeldy (12 year)
- Nikka Coffey Grain
- Balvenie Caribbean Cask (14 year)
- Gordon & MacPhail Glenlossie 1995
- Kilchoman Machir Bay

De Kilchoman Machir Bay zal de trouwe lezer herkennen, want deze rokerige whisky hadden we al eerder [geproefd][2]. Het blijft een fantastische *dram*, maar het is jammer dat we deze pas als laatste proefden. Alhoewel, als we onze smaakpapillen gelijk hadden gevuld met rook waren de andere whiskies misschien minder tot hun recht gekomen.

De Aberfeldy zou ik omschrijven als een allround whisky, erg lekker, maar niet bijzonder uitgesproken. De Nikka Coffey Grain is een Japanse whisky, gestookt in ketels uit Schotland, dat wel. Het is interessant om eens zo'n exoot te proeven, maar echt lekker was hij niet. Ik denk dat de uitgesproken scherpe smaak van mais whisky niet aan mij is besteed.

Bij de Balvenie whisky kregen we een goed verhaal, al kon dat de hoge verwachtingen bij de veelbelovende naam niet helemaal waarmaken. Hoewel deze whisky is gerijpt in gebruikte rumvaten, was daar niet bijzonder veel van terug te proeven. Nu ik dit schrijf kan ik me weinig herinneren van de Glenlossie, hoewel de hoge leeftijd in princiepe hoge verwachtingen zou scheppen. Of mijn geheugen is aangetast door de voorafgaande whiskies, of dat hij mij niet zo aansprak blijft onduidelijk.