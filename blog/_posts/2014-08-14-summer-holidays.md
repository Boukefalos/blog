---
id: 1197
title: Summer Holidays
layout: post
end_date: 2015-08-25
---
Eind augustus ben ik weer naar Uitgeest gegaan voor zomervakantie!

Deze zomer heb ik een lange week (11 dagen) vakantie genomen om terug te gaan naar Nederland. Dit gaf genoeg tijd om talloze leuke dingen te doen en zo houd ik nog vakantiedagen over om door Schotland te reizen.

De donderdag van vertrek was bijna op het uur gepland. Professor Nolan wilde graag een concept van mijn onderzoeksartikel zien alvorens ik vertrok, maar op het laatste moment moest ik daar nog wijzigingen in maken. Toen dat gelukt was kon mijn drieluiksreis beginnen: auto, bus en vliegtuig. Onderweg regende het enorm, dus ik hoopte vast dat het weer in Nederland lekker zonnig zou zijn. Volgens onze fantastische planning kwam Bram vannuit Lhee langs Schiphol om mij op te halen.

Het weekend hebben we zeer sportief doorgebracht met mountainbiken en kitesurfen. Op het strand hebben we ook smakelijk bijgespekt in het Paviljoen en met zomerse pastasalade, een puik begin van mijn vakantie. Helaas werd het weer vanaf zondag een stuk slechter en deden de regen en temperaturen aan Schotland denken.

Gelukkig konden we ons nog steeds prima vermaken met een bezoek aan Oma en vele (helaas verloren) potjes Carcassonne. Ook zijn we naar Artis geweest om ons te vergapen aan de apen en andere dieren. Ons bezoek aan Amsterdam was compleet met een stadswandeling, een shopping in het winkelgebied en een heerlijke ijsco bij van der Linde.

Op vrijdag ben ik met de trein naar het oosten afgereisd om bij Bram te logeren. Aldaar was het weer een beetje opgeknapt en hebben we een ronde hardgelopen door het Dwingelderveld. Ook heeft Bram mij een volledige tour door Astron gegeven, wat een waanzinnig instituut is dat! 's Middags weer terug in Uitgeest zijn we doorgegaan naar het strand om daar het optreden van de strandband te aanschouwen.

Op zondag was het grootse feest ter gelegenheid van Oma's 80ste verjaardag. Gelukkig was het prachtig weer voor de geplande boottocht over het Uitgeestermeer en omstreken. Deze fraaie tocht voerde langs verschillende memorable locaties en ik heb met hernieuwde blik genoten van het Hollandse landschap. Onderdeel van het feest was ook een heerlijk buffet waarvan vooral de sat√© niet ongenoemd mag blijven. Ten slotte hebben we de feestvreugde nog vastgelegd op een famillieportret.

Maandag waren we eigenlijk van plan om nog een afsluitende kitesessie te houden, maar het buiige weer weerhield ons daarvan. Om het vertouwde gevoel van weer thuis zijn door te zetten hebben we een beetje in de tuin gewerkt. 's Avonds was dan toch het moment daar om weer St Andrews-waarts te keren. Gelukkig hebben we foto's om deze vakantie ook visueel te herinneren:

[nggallery id=54]