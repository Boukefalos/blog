---
title: Sunday Runs
description: Hardlopen als dagbesteding.
---
[1]: {% post_baseurl 2016-04-15-normans-law-hill %}
[2]: http://fifecoastandcountrysidetrust.co.uk/Countryside/Cameron-Reservoir_28.html
[3]: https://www.strava.com/activities/548477513
[4]: https://www.strava.com/activities/548477815

Ik heb vandaag opnieuw een groot deel van de dag besteed aan hardlopen, verspreid over twee zeer diverse aangelegenheden.

<a name="more"></a>

De laatste tijd staat mijn blog vol met rapportages over diverse hardloopavonturen. Ik zal niet de laatste zijn om toe te geven dat hardlopen nu één van mijn favoriete tijdsbestedingen is.

Toen ik met mooi weer wakker werd kon ik het niet laten om er op uit te gaan. Hoewel ik [gisteren][1] nog een redelijke intensieve wedstrijd had gehad besloot ik een bestemming aan te doen die ik al een tijdje op het oog had: het [Cameron Resevoir][2]. Dit meer ligt op een aantal kilometer afstand van St Andrews en om de hoofdwegen te vermijden zou ik een flinke afstand moeten afleggen.

De eerste tien kilometer voerden over de weg en omvatte een totale klim van zo'n 140 meter. Zo geleidelijk is dat veel beter te behappen dan stijl tegen een heuvel op! Ik had van te voren wel een beetje op de kaart gekeken, maar het was mij niet helemaal duidelijk hoe de paden bij het meer precies liepen. Zodoende heb ik mijn eigen weg gemaakt door diverse velden en over een aantal hekken.

Toen ik op het pad rond het meer uit kwam bleek dat op sommige stukken heel slecht begaanbaar waren en zodoende waren natte moddervoeten onvermijdelijk. Ik was blij verrast om aan de overkant van het meer bordjes te zien die een voetpad richting Denhead aanduidden, want daar was immers van plan om langs terug te gaan. Zodoende hoefde ik zelf de weg niet te zoeken. Toch viel dit pad een beetje tegen want het werd duidelijk niet veel gebruikt en was ook behoorlijk modderig en overgroeid.

Toch hield ik het hier niet bij, want in plaats van de normale weg terug te volgen besloot ik een stukje door een veld te gaan. Hier kwam ik waarempel een groep wilde herten tegen! Na opnieuw een stuk mijn eigen paden gebaand te hebben kwam ik op de verharde paden van een golfbaan uit. Hierna voerde een welbekende route mij terug naar huis. Alles bij elkaar had ik wel [22.9 kilometer][3] afgelegd maar dat was het door de avontuurlijke wendingen zeker waard.

Na een paar uur rust stond het namiddag programma in het teken van de de beruchte "Tequila 10K". De bedoeling was om tien rondes van één kilometer over het sportveld te rennen, met daarvoor steeds een tequila, compleet met zout en limoen. Mijn benen waren duidelijk niet blij met mij, maar verder had ik weinig last van de borrels. We zullen daarom in het midden houden welk van de twee het meeste invloed gehad hebben op mijn eindtijd van [46:58][4] (inclusief stops).

{% include gallery.html gallery='2016-tequila-10k' %}

Ik ben blij om nu na perioden van (milde) blessures nu zonder grootse problemen zoveel te kunnen hardlopen. De gevarieerde omstandigheden van de verschillende sessies houden het interessant en ik ben zeker van plan dit vol te houden.