---
title: Peugeot 206
layout: post
description: Een fraaie Peugeot 206 is een bezichtiging waard.
---
Omdat ik vanwege het [schaatsen]({% post_baseurl 2015-12-12-dundee-iceskating %}) toch in Dundee was, kon ik net zo goed op de terugweg nog even bij een autodealer langs om te kijken naar een blauwe Peugeot 206 die er bijna te goed uit zag om te laten staan.

<!--more-->

Het betreft een vijfdeurs sport editie uit 2005 met slechts rond de 65.000 mijl op de teller.

Met de gisteren bezichtigde [Renault Megane]({% post_baseurl 2015-12-11-renault-megane %}) nog vers in gedachten, vormde deze bezichtiging een groot contrast:

- De Peugeot is wat kleiner en met een 1.4 liter motor aanzienlijk zuiniger.
- Met een prijs van 1595 gbp is de Peugeot 395 gbp duurder.
- De verkoper is een dealer die waarschijnlijk meer (dan helemaal niet) garant staat voor de kwaliteit van zijn auto dan een particulier.
- Het was donker en ik werd door de dealer bijgelicht door een soort TL balk op een stok.
- Ik mocht geen proefrit maken omdat er nog wat gepland onderhoud gedaan moest worden.

Al met al geen ideale omstandigheden om een auto te bezichtigen. Ik moest de dealer maar vertrouwen toen hij vertelde dat de auto dezelfde dag al bijna verkocht was en dat die zeker niet langer dan een paar dagen zou blijven staan. De bijna-koper had de auto gelijk mee willen nemen en dat kon niet omdat de achteras en de pomp voor de stuurbekrachtiging nog moesten worden vervangen. De dealer wist ook te melden dat er al een nieuwe dynamo was geplaatst.

Ik heb het gevraagd, maar vanwege de toch al lage prijs was er eigenlijk geen ruimte voor onderhandelen. Niet bepaald zoals bij wheeler dealers...

Tijdens overleg met het thuisfront besloten we dat dit mits het op stapel staande werk goed werd uitgevoerd een uitstekende deal zou zijn. Ik heb gelijk een aanbetaling van 200 gbp gedaan en zou de auto de volgende week op kunnen halen!

Het is toch snel gegaan, ik heb zo even mijn tweede auto gekocht! Nu alleen nog even de verkoper van de Renault afbellen en ik zou al mijn zaken perfect op tijd kunnen regelen voor kerst.