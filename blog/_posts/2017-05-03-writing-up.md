---
title: Writing Up
description: Het is de hoogste tijd om mijn proefschrift af te ronden en mijn blog bij te schrijven.
---

Ik heb op dit blog voornamelijk gerapporteerd over de vele leuke activiteiten, trips en vakanties die ik in mijn vrije tijd heb ondernomen. De trouwe lezer zal gemerkt hebben dat het de afgelopen maanden angstvallig stil is geweest. Niet omdat ik niets heb meegemaakt, maar omdat ik onwijs druk ben geweest met het schrijven van mijn proefschrift! Nu dat allemaal goed en wel is opgeschreven en ingeleverd is het zowaar een verademing om ook mijn avonturen van de afgelopen tijd te verslaan!

<a name="more"></a>

Bij deze een overzicht per maand.

**Januari**

Na een fijne [kerstvakantie]({% post_baseurl 2016-12-23-christmas-holidays %}) inclusief [bezoek van Lara]({% post_baseurl 2017-01-03-visit-lara %}) heb ik in de laatste drie weken van Januari weinig echt noemenswaardig gedaan. De drie maanden die daarop volgden stonden daarentegen vol activiteiten waar ik graag meer over vertel. 

**Februari**

Een drukke eerst week van de maand met zowel tastings van [whisky]({% post_baseurl 2017-02-02-whisky-tasting %}) als [bier]({% post_baseurl 2017-02-08-beer-tasting %}). Aan het einde van de maand ben ik [eropuit geweest]({% post_baseurl 2017-02-25-fife-adventures %}) in de lokale omgeving.

**Mei**

Na een onverwachts bezoek terug in [Nederland]({% post_baseurl 2017-03-09-netherlands %}) ben ik opnieuw op avontuur geweest in St Andrews [en omstreken]({% post_baseurl 2017-03-19-fife-adventures %}). De langverwachte trip naar [Londen]({% post_baseurl 2017-03-24-london %}) ter ere van Sanne's verjaardag was zeker een hoogtepunt!

**April**

De smaak te pakken hebbend ben ik ook deze maand op avontuur geweest maar nu iets verder weg, in [Anugs]({% post_baseurl 2017-04-08-angus-adventures %}). Over smaak gesproken, er waren deze maand niet minder dan drie tastings, te weten van [rum]({% post_baseurl 2017-04-09-rum-tasting %}), [whisky]({% post_baseurl 2017-04-13-whisky-tasting %}) en nogmaals [whisky]({% post_baseurl 2017-04-27-whisky-tasting %}). Met Pasen was Anne hier ook nog op [bezoek]({% post_baseurl 2017-04-15-visit-anne %}). Wie zou denken dat al deze activiteiten mij van mijn werk hielden komt bedrogen uit, want door op deze manier af en toe een pauze in te lassen neemt de productiviteit op werk momenten zeker toe.

**Mei**

De oorspronkelijk gestelde deadline voor het afronden van mijn proefschrift (27 april) is verlopen en de eerste week van de de maand kwam het erop aan om het echt af te maken. Het grootste deel van mijn schrijven was echter al gedaan en het hing nu van correcties en commentaren af hoe spoedig ik het zou kunnen afronden. Als welkome afleiding heb ik ook wat tijd gestoken in het voorbereiden van en het aankopen doen voor toekomstige activiteiten, maar daarover later meer. Deze maand staat verder volledig in het teken van een fantastische reis naar de Verenigde Staten met Bram!

Oorspronkelijk was dit blog bedoeld om de geïnteresseerden op de hoogte te houden van de activiteiten tijdens mijn promotie traject. In de praktijk blijkt het ook een uitstekend naslagwerk voor mijzelf en een goede plaats om wat foto's te stallen. Naar alle waarschijnlijkheid zal het officiële promotie examen (viva) in juni plaatsvinden en de feestelijke ceremonie zal dan in november pas zijn. De tijd zal leren hoe mijn toekomst en die van dit blog er daarna uit zullen zien...