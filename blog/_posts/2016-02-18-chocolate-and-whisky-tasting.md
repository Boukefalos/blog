---
title: Whisky and Chocolate Tasting
description: Proeven van whiskies met bijpassende bonbons.
---
[1]: {% post_baseurl 2015-02-12-chocolate-and-whisky-tasting %}

Een samenwerking tussen de Fine Chocolate Society en de Whisky Society heeft vanavond net als [vorig jaar][1] een gecombineerde tasting opgeleverd. Er waren nu niet vier, maar vijf whiskies uitgezocht met telkens een passende truffel van het luxe merk Iain Burnett:

- Clynelish (14 year) + Heart of Gold
- Glen Elgin (12 year) + Milk Velvet Truffle
- Mortlach (15 year) + Dark Velvet Truffle
- Highland Park (12 year) + Dark Dipped Cherry
- Bunnahabhain (12 year) + Lemongrass and Lime Velvet Praline

<a name="more"></a>

De Dark Velvet Truffle schijnt onlangs zelfs een prijs voor de beste bonbon ter wereld te hebben gewonnen!

De whisky en de chocolade smakten mij afzonderlijk bijna allemaal prima. Alleen de Dark Dipped Cherry bonbon wist mij minder te smaken. Ik merk dat ik in het algemeen een afkeer heb tegen rood fruit gecombineerd met (pure) chocolade. Het is bijvoorbeeld natuurlijk leuk als collega's brownies met framboos meebrengen, maar als deze met noten gevuld zouden zijn zou ik nog blijer zijn geweest.

Terug naar de tasting: het was interessant dat sommige combinaties elkaar verbeterden terwijl anderen de whisky minder lekker of zelfs bitter lieten smaken. Ik kan de gedachte achter sommige combinaties goed begrijpen: rook en zout, zoet en romig en wat ze ook maar bedenken klinkt leuk. Toch blijf ik erbij dat van hoogwaardige whisky en chocolade beter afzonderlijk kan worden genoten.

Omdat er weinig prijzen waren in de loterij besloten we na de tasting gelijk te vertrekken. In plaats van dus te wachten op (misschien) een gewonnen glaasje zijn we voor drankzekerheid naar de pub gegaan. Aldaar hebben we een pint bier gedronken en darts gespeeld, dat was een tijd geleden!

Zo staan deze gevarieerde avonden altijd garant voor vermaak voor een ieder.