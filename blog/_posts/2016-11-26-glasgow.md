---
title: Glasgow
description: Een geslaagd weekend op verkenning met Lara!
end_date: 2016-11-27
---

Een congres van Lara op zaterdag en een gezamelijk concert op zondag vormde de basis voor een zeer geslaagd weekend.

<a name="more"></a>

Nadat ik op zaterdagmiddag Enrico had afgezet in Dunfermline (halverwege Glasgow) voor zijn weekendprogramma aldaar reed ik met een schitterende zonsondergang verder naar het westen. De langzame overgang van blauw-oranje naar paars-rood was een waar spektakel!

Eenmaal ingecheckt bij de accomodatie ten zuiden van de rivier Clyde, net buiten het centrum nabij Elder Park / Govan, vertrok ik met de metro naar het centrum. Net als tijdens mijn vorige [bezoek]({% post_baseurl 2016-10-02-half-marathon %}) was ik erg tevreden met deze vorm van openbaar vervoer.

Ik trof Lara op locatie, bij de [The Art School](http://www.theartschool.co.uk/) waar de borrel net aan de gang was. Het congres ging over duurzame vormen van transport en ter illustratie werd de muziekinstallatie van stroom voorzien door een fiets-aangedreven generator, cool!

We besloten om eerst een hapje te eten en kwamen bij de [The Flying Duck](http://www.theflyingduck.org/) terecht. Geheel onverwacht troffen we daar een aantal van Lara's vrienden, die voornemens waren om een kijkje bij de [kerstmarkt](http://www.whatsonglasgow.co.uk/event/003279-glasgow-christmas-market-2015/) te nemen. Daarnaast hadden zij nog vele andere aanbevelingen voor bestemmingen, dus zo vulde ons zondagsprogramma zich ook al vanzelf. In plaats van terug te gaan naar de borrel sloten wij ons bij hen aan om te genieten van de gezellige winterse aanblik van de rijkelijk verlichte straten. Uiteraard konden hierbij vers gemaakte macarons en gloeiwijn niet ontbreken.

Het was niet heel koud en het regende niet, dus we kozen ervoor om de lange afstand terug naar de accomodatie te voet af te leggen. Deze tocht voerde grotendeels langs de oever van de Clyde, met fraaie (Brisbane-achtig) aanblikken van de weerspiegeling van de rijkelijk gekleurd verlichte panden langs het water. Ik schat dat we in totaal zo'n 8 kilometer hebben afgelegd, best een prestatie!

De volgende ochtend begonnen we met "brunch" bij [Tchai-Ovna House of Tea](http://www.tchaiovna.com/) bestaande uit bijzondere thee en een "sharing platter" vol mediterraanse lekkernijen. Verzadigd waagden we ons aan een tocht langs vele bestemmingen, waaronder het [Kelvingrove Park](https://www.visitscotland.com/info/see-do/kelvingrove-park-p247161), [Stereo](http://www.stereocafebar.com/), [Mono](http://www.monocafebar.com/), [The Willow Tea Rooms](The Willow Tea Rooms), [The 13th Note](http://13thnote.co.uk/) en [Merchant Square](http://www.merchantsquareglasgow.com/).

Ik zal niet overal over ellaboreren, maar een interessant stukje trivia is dat "The Willow Tea Rooms" helemaal in het thema van [Charles Rennie Mackintosh](http://glasgowmackintosh.com/) (een architect, ontwerper en kunstenaar) zijn ingericht. Een enkeling zal het ook letterypte [Willow](https://www.fonts.com/font/itc/itc-willow/itc-willow) herkennen van televisieserie [American Horror Story](http://www.imdb.com/title/tt1844624/).

De hele dag gelopen hebbende besloten we lekker vroeg te dineren bij [Bloc+](http://bloc.ru/), een kruising tussen een pub en een restaurant alwaar burgers en pizza worden geserveerd. Toepasselijk genoeg werd er best stevige achtergrondmuziek gedraaid vol gitaren. Dat bracht ons in de uitgelezen stemming voor de grootste finale: een concert van de [White Lies](http://whitelies.com/), te classificeren als een alternatieve rockband.

Voordat de zaal, de [O2 ABC](https://www.academymusicgroup.com/o2abcglasgow/abcglasgow), dachten we nog even tijd te hebben voor een kijkje bij het [Centre for Contemporary Arts](http://www.cca-glasgow.com/programme), maar de expositie was helaas al gesloten. De aanwezige bar daarentegen, was wel open en we konden ons nog even vergapen aan de fraaie verlichting.

Voordat het daadwerkelijke concert begon speelden bands [Holy Esque](http://www.last.fm/music/Holy+Esque) (indie rock) en [The Ramona Flowers](http://www.last.fm/music/The+Ramona+Flowers) (electronische indie) een aantal nummers. Ik raad iedereen zeker aan om eens naar de muziek van deze kleinere/minder bekende bands te luisteren, want het zal mij verbazen als dezen qua succes de White Lies niet achteraan gaan.

Met een publiek van ergens tussen de 1000 en 1500 mensen was het gezellig druk, maar niet massaal. Dat maakte ook dat iedereen redelijk dicht bij het podium kon staan en precies in het midden (op zo'n 15 meter) hadden wij ons perfect gepositioneerd voor de ultieme beleving. Het geluid was uiteraard hard maar niet oorverdovend, de bassen donderend en de lichteffecten subliem. Zonder er verder nog woorden aan te verspillen zou ik nu de video bekijken voor een impressie:

{% include video.html
    video='/asset/videos/2016-Glasgow-White-Lies.mp4'
    type='video/mp4'
    text='Een stukje van "Bigger Than Us".'
%}

Helaas kon de microfoon van mijn mobiel niet op tegen het overweldigende spectaculaire geluid dat de band produceerde. Voor zover ik mij kan herinneren is dit het eerste echte concert (naast een halfbakken koninginnedagsfestival) dat ik heb bijgewoond en ik ben zeker ge√Ønspireerd om meer van mijn favoriete bands live te gaan bekijken.

Na afloop wandelden we grijnzend terug naar de auto voor de terugtocht naar St Andrews. Al met al hadden we vandaag weer zo'n 10 kilometer afgelegd en met het drukke programma mag dit weekend gerust intensief genoemd worden. De vermoeidheid op maandagochtend kon geen weerstand bieden tegen alle energie die het concert had overgedragen. Dit was absoluut een zeer memorabel weekend!

Als de herinneringen uiteindelijk zouden mogen vervagen zijn er in ieder geval nog een aantal foto's:

{% include gallery.html gallery='2016-glasgow' %}