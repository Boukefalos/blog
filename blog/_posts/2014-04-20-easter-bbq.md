---
title: Easter BBQ
---
Het weer in St Andrews laat zich moeilijk doorgronden. In de herst en winter was het helemaal niet heel koud, terwijl de ochtendtemperaturen nu in de lente nog vaak tegen het vriespunt liggen. Zeker met de vaak aanwezige wind is het dan helemaal niet zo behaagelijk buiten. Tenzij de zon schijnt en je een plekje uit de wind weet te vinden, dan is het goed toeven! De nu al lange dagen maken de kans op een zonnebad nog groter.

Dit weekend is het eerste dat echt (uitzonderlijk) goed is. Ter gelegenheid van Pasen besloten we om lekker te gaan barbecueÃ«n. Om optimaal gebruik te maken van de dag hebben we er een middagmaal van gemaakt. Franse collega Fred heeft een voortreffelijke tuin die goed op de zon en uit de wind ligt en ook nog een van een vaste barbecue is voorzien. Organiseren is nogal een klus, dus we hebben alleen een tijd afgesproken en verder nam ieder van ons mee wat we dachten nodig te hebben.

Het is prima uitgepakt: genoeg kolen, vlees, drinken en bijgerechten. Als het weer het toelaat is dit zeker voor herhaling vatbaar!