---
title: Whisky Tasting
description: Een voortrefelijke tasting van Jura en Dalmore whisky.
---
[1]: http://www.whyteandmackay.com/
[2]: http://www.jurawhisky.com/
[3]: http://www.thedalmore.com/
[4]: {% post_baseurl 2015-09-12-autumn-holidays %}

Tijdens de tasting van vanavond werden we getrakteerd op whisky en meer!

<a name="more"></a>

Toen we bij aankomst in de zaal de keuze kregen uit twee verschillende whisky cocktails wisten we dat we verwend zouden worden. Een afgevaardigde van het overkoepelende [Whyte and Mackay][1] had whisky meegebracht van zowel [Jura][2] als [Dalmore][3], zes stuks in totaal. Op tafel stond voor iedereen aan fraai proefglas van Dalmore te wachten! Zo hadden we zelfs voordat de echte tasting was begonnen ons entree er al uit!

Laat ik een overzicht van de geproefde exemplaren geven:

* [Jura Diurachs' Own (16 yo, 40%, £44)](https://www.masterofmalt.com/whiskies/isle-of-jura-16-year-old-whisky/)
* [Jura	Prophecy (46%, £50)](https://www.masterofmalt.com/whiskies/isle-of-jura/isle-of-jura-prophecy-whisky/)
* [Dalmore (12yo, 40%, £40)](https://www.masterofmalt.com/whiskies/dalmore-12-year-old-whisky/)
* [Dalmore (15yo, 40%, £55)](https://www.masterofmalt.com/whiskies/dalmore-15-year-old-whisky/)
* [Dalmore Cigar Malt (44%, £71)](https://www.masterofmalt.com/whiskies/dalmore-cigar-malt-whisky/)
* [Dalmore King Alexander III (40%, £145)](https://www.masterofmalt.com/whiskies/dalmore-king-alexander-iii-whisky/)

Jura is een eiland ten westen van Schotland, net naast Islay, het eiland beroemd om zijn vele distilleerderijen van voornamelijk rokerige whiskies. In de eerste van de twee Jura's die we proefden was de invloed van zilte zeelucht lekker terug te proeven en in de tweede was een fijne rokerigheid aanwezig.

De Dalmore distilleerdij ligt in de hooglanden en die hebben we vorig jaar [bezocht][4]. De vier geproefde whiskies waren diverse voorbeelden van de karakteristieke gesherriede drank die Dalmore produceert. De 12 en 15 jaar oude variant zijn zeer smakelijk. Het was leuk dat we een stuk extra pure chocolade kregen om dat samen met de whisky te proeven, een voortreffelijke combinatie.

Bij de duurdere twee Dalmore whiskies werd het echt interresant en zeker door het verhaal dat de presentator vertelde kwamen deze echt tot leven. In het kort: de Cigar Malt smaakt niet naar sigaren, maar is bedoeld als complement tijdens het roken. Je hoeft er alleen nog een haardvuur, pantoffels en een krantje bij te denken. Een knap stukje marketing!

Ik zou aanraden om het uitgebreide verhaal van King Alexander III (die de Schotse eilanden verdedigde tegen vikingen) eens na te lezen. Hoewel behoorlijk complex vraag ik me af of deze whisky zijn geld waard is. Het is duidelijk dat deze veel beter tot zijn recht was gekomen op 43% of 46%. Waarschijnlijk levert het verdunnen tot 40% echter toch meer geld op? Geloof het of niet, maar toch was dit niet eens de allerduurste whisky die ik ooit heb mogen drinken...

Tijdens de loterij had niemand aan onze tafel geluk en de twee volle flessen whisky gingen aan ons voorbij. De volgende drie prijzen waren zeer bijzonder, het betrof een glas van de [Dalmore Quintessence](https://www.masterofmalt.com/whiskies/dalmore/dalmore-quintessence-whisky/). Deze whisky (45%) kost maar liefst £995 per fles! Als je redelijke glazen schenkt komt dat neer op zo'n £35 per glas! Ik was eerlijk gezegd opgelucht deze prijs aan mij voorbij te laten gaan want ik zou het zonde vinden om met reeds aangetaste smaakpapillen van deze drank te nippen.

Al met al was dit ook een van de langste tastings, deze duurde maar liefst drie uur. Een andere aanwezige heeft ook over deze tasting [gerapporteerd](http://www.thetribeonline.com/2016/10/food-review-whisky-soc-tasting/), leuk leesvoer!