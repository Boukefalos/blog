---
title: Forth Road Bridge Race
description: Dat iedere lokatie geschikt is voor een wedstrijd laat deze loop over Schotland's beruchtste brug zien.
---
[1]: https://www.facebook.com/events/1569707536653268/permalink/1647302808893740/
[2]: https://www.google.com/maps/d/u/0/viewer?mid=1ozN7xc44K7GVXNhezr89HtOQe9Q
[3]: https://flow.polar.com/training/analysis/758401587
[4]: https://www.strava.com/activities/675483153

Deze [wedstrijd][1] is waarschijnlijk een van de populairste in de omgeving en de 500 startnummers waren in 10 minuten vergeven! De inschrijving was al vijf maanden geleden dus ik heb lang op de daadwerkelijke wedstrijd moeten wachten.

<a name="more"></a>

Na vele wedstrijden de afgelopen tijd was het leuk om opnieuw een snelle 10 kilometer te rennen. De [route][2] begon aan de noordoever in North Queensferry, kronkelde daar een beetje aflopend naar de hoofdweg en voerde toen heen en terug over de brug. Wie er wel eens overheen is geweest weet dat de brug zelf zo'n 3 kilometer lang is en behoorlijk bol loopt met een hoogteverschil van maar liefst 40 meter.

Dit hoogteverschil wordt duidelijk verschillend weergegeven op [Polar Flow][3] en [Strava][4], interessant genoeg duiden deze kennelijk respectievelijk de daadwerkelijk gemeten hoogte en die van een kaart aan. In het geval van Strava is dat het zeeniveau en zo bezien lijkt de inspanning minder indrukwekkend.

Het peleton was niet bijzonder dicht en helaas moest ik het grootste deel met redelijke afstand voor en achter mij afleggen. Al met al ben ik op een tijd van 37:58 uitgekomen, prima! Het was maar goed dat ik de waterpost aan het einde van de brug had overgeslagen, anders was ik vast boven de 38 minuten geëindigd.

Als aandenken kregen we een bijzonder mooie medaille met daarop een afbeelding van de brug. Na afloop was het lekker smikkelen van de uitzonderlijke grote verscheidenheid aan gebak en snacks. Dat mocht ook wel, want we hadden voor deze wedstrijd maar liefst £13.60 betaald!

{% include gallery.html gallery='2016-forth-road-bridge-race' %}