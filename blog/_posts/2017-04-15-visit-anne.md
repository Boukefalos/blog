---
title: Visit Anne
description: Paaspret
end_date: 2017-04-17
---

Na een paar jaar hier is het eindelijk gelukt om met Anne in Schotland te verwelkomen en dat was extra feestelijk omdat het in het paasweekend was.

<a name="more"></a>

Uiteraard is het geen routine om mensen hier te ontvangen en rond te leiden, maar de ervaring heeft geleerd dat het meestal goed bevalt om tijdens een (lang) weekend een combinatie van activiteiten in de buurt als wat verder weg te ondernemen. Daarbij kunnen zeker een hike en een bezoek aan een distilleerderij niet ontbreken. Een verslag van dag tot dag:

**Zaterdag**

Nadat Anne en de eveneens aanwezige Raoul eerst twee dagen in Edinburgh waren geweest trof ik hen op zaterdag bij het busstation in St Andrews. Vanaf daar hebben we het centrum van de stad verkend en hebben we lekker gelunched bij het [Northpoint Cafe](https://www.lonelyplanet.com/scotland/st-andrews/restaurants/northpoint-cafe/a/poi-eat/1490249/360614). 's Avonds hebben wij onze kraam uitgelegd bij Duitse collega (van een andere onderzoeksgroep) en whiskymaat Robert voor een verjaardags/paas barbecue. Lara en menig ander sloten zich hier bij aan en we hadden een gezellige avond.

**Zondag**

Er valt zoveel te verkennen in Schotland dat het soms lastig is om te kiezen waarheen te gaan. Het idee om een hike met een bezoek aan een distilleerderij te combineren maakte het eenvoudiger, want een aantal daarvan was dicht op zondag en bij een aantal andere was ik al eerder geweest. Uiteindelijk kozen we een hike getiteld [Moorland on Morrone]( http://www.theaa.com/walks/moorland-on-morrone-420872) in [Braemar](http://braemarscotland.co.uk/) midden in de [Cairngorms](http://cairngorms.co.uk/) en de [Royal Lochnagar](https://www.discovering-distilleries.com/) distilleerderij uit als bestemmingen.

De weg naar Braemar toe was indrukwekkend en we werden getrakteerd op bijzonder fraaie berglandschappen. De hike zelf was minder succesvol. Vol goede moed een verkeerd bordje volgend kwamen we op een heel andere [route](
https://www.walkhighlands.co.uk/cairngorms/morrone-birkwood.shtml) uit. Een poging om "een stukje af te snijden" door ons eigen pad te maken draaide uit op een enorm trage [onderneming](https://www.strava.com/activities/945749505) door poelen water en dicht struikgewas. Ons toch redelijk vermaakt en met deze echte Schotse ervaring in de benen moesten we ons haasten om ons bij de vooraf geboekte distilleerderij tour aan te kunnen sluiten. Hoewel de gids weinig enthousiasme wist op te brengen was het toch vermakelijk en de whisky was smakelijk.

Op de terugweg probeerden we nog een glimp op te vangen van het [Balmoral Castle](http://www.balmoralcastle.com/), maar dit ging helaas verscholen achter de bomen. Het [Braemar Castle](http://www.braemarcastle.co.uk/) was vanaf de weg mooi te aanschouwen, maar het was al te laat om er nog uitgebreid rond te kunnen kijken. Dit alles had ons zodanig hongerig gemaakt dat we al snel onderweg stopten om een hapje te eten bij het [Red House Hotel](http://www.red-house-hotel.co.uk/) in Coupar Angus. Hoewel vandaag niet helemaal zo was verlopen als gepland hadden we toch een behoorlijk tevreden stemmende dag achter de rug.

**Maandag**

Vrije dagen zijn in Schotland schaars, maar op tweede Paasdag ben ik nog niet teruggekeerd naar mijn werk. In plaats daarvan heb ik 's ochtends met Anne [hardgelopen](https://www.strava.com/activities/945819551) en zijn we 's middags langs de kust gegaan om lang diverse vissersdorpjes te touren. We hebben eerst door Crail gebanjerd om vervolgens in Anstruther te lunchen in de pub [Masonic Arms](http://www.pubsgalore.co.uk/pubs/49243/). Hierna zijn we naar Cupar gereden om Anne en Raoul bij het station af te zetten zodat zij hun aftocht konden blazen.

Een aantal foto's:

{% include gallery.html gallery='2017-04-15-visit-anne' %}

Als souvenir uit Edinburgh kreeg ik twee grote stukken fudge in smaken "mocha choca swirl" en "chocolate walnut". Al aan deze heerlijke zoetigheden knabbelend kan ik nog
een beetje nagenieten van een welbesteed lang weekend.