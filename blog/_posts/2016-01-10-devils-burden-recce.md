---
title: Devils Burden Reconnaissance
description: Vast het "parcours" verkennen voor een bergachtige hardloop evenement.
---
[1]: http://www.fifeac.org/events/fife-ac-events/devils-burdens/919-devil-s-burdens-2016.html
[2]: https://flow.polar.com/training/analysis/354846198

Binnenkort zal ik meedoen aan de [Devil's Burden Race][1], een hardloopwedstrijd in de vlakbij St Andrews gelegen Lomond Hills. Het is van groot belang om van te voren het parcours te verkennen.

<a name="more"></a>

Deze wedstrijd is een bizarre kruising van estafette, oriÃ«ntatieloop, hardlopen, hiken en klimmen. In de praktijk betekent dat dat er een route van 35 kilometer door de de heuvels/bergen is uitgezet dat in vier stukken is opgedeeld. Dat is maar goed ook, want met een totale klim van 1700 meter zou het zelfs voor getrainde marathonlopers zeer zwaar zijn.

Een team bestaat uit zes hardlopers. Het eerste en laatste deel worden alleen gelopen, terwijl de (langste en zwaarste) middelste twee in duo's worden gedaan. De daadwerkelijke Devil's Burden is een berg(rug) in het tweede deel. Er is over het grootste deel van de route geen parcours uitgezet, maar er moeten checkpoints worden gepasseerd. Dat bekent dus dat je zelf de beste weg mag kiezen. Voor sommigen is dat steil naar boven terwijl een ander misschien liever een iets makkelijker ommetje maakt.


In de bergen kan het mistig zijn en dan is het zelfs met kompas, kaart en GPS lastig navigeren. Het was daarom essentieel om mee te gaan toen een groep deelnemers mijn deel (het tweede) twee weken van te voren vast eens ging verkennen. Ik had nog nooit eerder in de bergen hardgelopen en er stond me een pittige uitdaging te wachten. Het was veelal zo steil dat er geklauterd moest worden. Zelfs de glooiende of dalende stukken voerden niet over goede paden, maar over laag struikgewas of door modderige moorlanden. Het "pad" was al veel uitdagender dan wat ik eerder had gehiket, maar het moest nu ook nog eens op tempo. Gelukkig waren de uitzichten zonder uitzondering fenomenaal.

Omdat ik niet echt had bedacht dat we ook nog terug moesten lopen, had ik geen speciale voorbereidingen getroffen: een licht ontbijt en geen water of snacks voor onderweg. Dat kwam me na zo'n 14 kilometer duur te staan, want toen sloeg de vermoeidheid hard toe. Gelukkig heb ik het op een veel rustiger tempo wel terug gehaald, maar een [berentocht][2] was het zeker!