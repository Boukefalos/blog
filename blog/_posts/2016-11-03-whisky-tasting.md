---
title: Whisky Tasting
description: Heerlijke whisky .
---
[1]: {% post_baseurl 2016-11-02-smoke-tasting %}
[2]: https://www.thewhiskyexchange.com/d/594/flora-and-fauna-whiskies

Na het gisteren [proeven][1] van een hele reeks rokerige dranken, woonden we vandaag opnieuw een tasting gepresenteerd door Archie (van Luvian's) bij. Op het programma stond een zestal whiskies uit de [Flora and Fauna range][2]. Naast één exemplaar uit de Highlands, kwamen de andere geproefde whiskies allemaal uit Speyside, dezen stonden dus garant voor een zoete en fruitige proefervaring.

<a name="more"></a>

De naam van de reeks is afgeleid uit de labels van de flessen: dezen zijn allen wit met afbeeldingen van [planten of beesten](http://www.whiskyproevers.nl/flora_fauna.htm). Dit schijnt geen officiële benaming te zijn, maar een groepering geopperd door een whisky criticus die door de hele whisky gemeenschap is overgenomen.

Zonder meer uitweidingen, dit was de selectie van de avond:

* [Inchgower](https://www.thewhiskyexchange.com/p/2800/inchgower-14-year-old) (14 yo)
* [Auchroisk](https://www.thewhiskyexchange.com/p/269/auchroisk-10-year-old) (10 yo)
* [Strathmill](https://www.thewhiskyexchange.com/p/4800/strathmill-12-year-old) (12 yo)
* [Benrinnes](https://www.thewhiskyexchange.com/p/1274/benrinnes-15-year-old) (15 yo)
* [Blair Athol](https://www.thewhiskyexchange.com/p/383/blair-athol-12-year-old) (12 yo)
* [Dailuaine](https://www.thewhiskyexchange.com/p/1863/dailuaine-16-year-old) (16 yo)

Al deze whisky is gebotteld op 43% sterkte en de flessen kosten tussen de £45 en £55.

Tijdens het proeven werden we op een scala aan leuke feitjes getrakteerd. Laat ik niet in detail ingaan op de whiskies afzonderlijk, maar het er bij houden dat hoewel whiskies over het algemeen zeer aangenaam zijn, ze minder bijzonder zijn dan neefjes uit verdere uithoeken van het land. Toch klaag ik niet, want ik ben blij om zo'n leuke selectie van deze serie geproefd te hebben.

Ik besloot om gierig genoeg slechts £1 aan lootjes voor de loterij in te leggen. Het was niet dan ook niet verbazend dat de hoofdprijzen aan mij voorbij gingen. Toen er tenslotte nog een fles van de Inchgower whisky waar nog een bodempje in zat werd verloot, keerden de kansen! Geloof het of niet, maar ik heb deze gewonnen. Dit zijn zo nog 4-5 goede "drams", een prima return-on-investment.

Het ziet er naar uit dat we nu weer een paar weken moeten wachten op goede tastings, maar de herinneringen aan deze topweek maken dat vast draagelijk.