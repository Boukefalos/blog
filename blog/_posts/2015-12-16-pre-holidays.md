---
title: Pre-holiday Laziness
description: Diverse activiteiten brengen ons vast in de vakantie stemming.
end_date: 2015-12-23
---
[1]: http://www.discoverstandrews.com/view_Residential_Conference_Venues_The_Gateway.aspx
[2]: http://www.yourunion.net/union/cafesandbars/rectors/
[3]: http://www.tripadvisor.co.uk/Restaurant_Review-g186533-d1748584-Reviews-Northpoint-St_Andrews_Fife_Scotland.html

Hoewel mijn kerstvakantie pas laat begint om vakantiedagen te sparen, besteed ik de laatste week niet zo serieus aan mijn promotie onderzoek als gebruikelijk.

<a name="more"></a>

Op het werk presenteren we elke drie weken onze resultaten voor de onderzoeksgroep en mijn beurt was afgelopen maandag. Na zo'n presentatie kost het altijd even om de feedback en suggesties op een rijtje te zetten, te reflecteren en de nieuwe experimenten te plannen. Omdat de oude resultaten dan in principe al zijn uitgewerkt, is dat is bij uitstek de tijd om afgeleid te worden door andere zaken.

Uiteraard hielden de ontwikkelingen van mijn auto's (zowel oud als nieuw) mij al een tijdje bezig. Ik moest wachten tot de nieuwe Peugeot klaar zou zijn, dus ik kon nog geen tijd verspillen aan rondtouren. Wel heb ik de oude Seat zo goed mogelijk voorbereid op een potentiÃ«le verkoop of afschrijving. Vanwege het weinige daglicht kon dat alleen overdag (tijdens werktijd) gebeuren.

Ik heb een pomp en een jerrycan gekocht om de benzinetank leeg te halen. Hollandse zuinigheid staat het immers niet toe om bijna 50 gbp aan benzine in de tank achter te laten! Het was nog best een klus om de brandstofpomp te verwijderen, maar het is gelukt om de tank helemaal leeg te krijgen: de motor start niet meer! Met een speciale slang met sifon kon ik de benzine zonder knoeien in de Peugeot overhevelen:

{% include gallery.html gallery='2015-peugeot-206-fuel' %}


Met verloop van tijd vertrokken al steeds meer collega's op vakantie en werd het steeds stiller op de afdeling. Het was lang zo gezellig niet meer om nu alleen in het lab te werken, dus behalve wat achterstallige schoonmaakwerkzaamheden heb ik de meeste tijd in het kantoor doorgebracht. 

Aldaar ben ik onder andere begonnen met de immense klus van het opzetten van dit nieuwe blog. Dit mocht van mijzelf omdat ik deze afleiding dan later niet langer zou hebben en mij dan volledig op het werk kon concentreren. Dat ik eigenlijk altijd wel klusjes vind waar ik meer dan mijn vrije tijd in zou willen steken houdt ik voor het gemak even buiten beschouwing.

Naast deze "nuttige" dagbesteding namen ik en de overgebleven collega's ook steeds frequentere en langere koffie en lunchpauzes. Zo zijn we diverse keren koffie gaan drinken bij de nabijgelegen universiteitsgebouwen [The Gateway][1], de Medische faculteit en [Rectors' Cafe][2]. Ook hebben we eens uitgebreid geluncht bij koffiebar/restaurant [Northpoint][3]. Zowel de bagels, de pannekoeken als de koffie zijn daar heerlijk!

Het was erg goed om deze week vast behoorlijk te vertragen om de overgang naar de volledige vakantiestemming binnenkort niet te abrupt te maken.