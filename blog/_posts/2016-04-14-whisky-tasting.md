---
title: Whisky Tasting
description: Een tasting van Tomatin.
---
[1]: https://www.masterofmalt.com/whiskies/tomatin/tomatin-cu-bocan-whisky/
[2]: https://www.masterofmalt.com/whiskies/the-antiquary/the-antiquary-blended-scotch-whisky/
[3]: https://www.masterofmalt.com/whiskies/tomatin/tomatin-14-year-old-port-wood-finish-whisky/

Vanavond was de op één na laatste tasting van het seizoen, georganiseerd door Tomatin. Met een ruime selectie van maar liefst zeven whiskies en een aantal lege plekken aan onze tafel kwamen we absoluut niets tekort.

<a name="more"></a>

Ik had behalve de licht rokerige [Cù Bòcan][1] (waar ik zelf een fles van heb) nog geen andere Tomatin gedronken, dus er stonden mij aangename verassingen te wachten. Zelfs hun blend, [The Antiquary][2] was bijzonder smakelijk en zeker de vorm van de fles is noemenswaardig.

De presentatie zelf was niet zo goed als wat we eerder hadden meegemaakt en het was vreemd om een filmpje van 15 minuten voorgeschoteld te krijgen. Op dit beeldmateriaal uit de jaren vijftig werd nog eens duidelijk getoond hoe whisky ook al weer tot stand komt. Toch viel er niets te klagen, want de ondertussen genipte whisky was heerlijk. 

Van de geproefde exemplaren zou ik zonder enige twijfel de [14 jaar oude][3] die is nagerijpt in portvaten aanraden.

De presentator uitte zijn gulheid in het achterlaten van maar liefst vijf bijna volle flessen whisky als loterij prijzen. Helaas heb ik niet gewonnen, maar één van mijn whisky-maten wel, dus allicht kom ik die fles nog wel eens tegen. Proost weer!
