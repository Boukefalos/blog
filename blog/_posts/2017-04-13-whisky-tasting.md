---
title: Whisky Tasting
description: Een verrassende tasting.
---

Het is nog helemaal niet makkelijk om als whisky vereniging de bezoeker elke keer op iets nieuws te trakteren. Dat hoeft ook niet, want sommige distilleerderijen komen elk jaar succesvol terug. Dat was deze keer niet het geval, want we werden op ons grotendeels onbekende Zweedse whisky getrakteerd.

<a name="more"></a>

Met zes whiskies van [Mackmyra](http://mackmyra.com/) zat er voor iedereen wel iets lekkers bij. De presentator deed zijn best om ons van de superioriteit van het Zweedse distillaat te overtuigen. Daar slaagde hij met ons als kritisch publiek slechts gedeeltelijk in, misschien ook omdat hij zelf Engels was. Natuurlijk, namen voor de verschillende expressies als Vit Hund, Bruks, Svensk (Ek en Rok), Malstrom en Skog spreken tot de verbeelding, maar de eerlijkheid gebied te zeggen dat we lekkerder whisky hebben geproefd die minder duur is. Mijn favoriet bleef de mysterieus rokerige [Svensk Rok]({% post_baseurl 2016-11-02-smoke-tasting %})). Het feit dat ik dat exemplaar al eerder had geproefd op een speciale tasting voor rokerige alcoholica geeft maar aan wat een ervaringsdeskundige ik (aan het worden) ben!