---
title: Weekend
description: Een druk weekend.
---
[1]: {% post_baseurl 2014-10-05-sports %} "Sports (2)"
[2]: https://www.facebook.com/events/247654938742058/
[3]: https://www.facebook.com/groups/5165059530/
[4]: http://www.facebook.com/photo.php?fbid=10205007337365991

Naast de [sportiviteit][1] dit weekend en het bijschrijven van dit blog was ik ook druk met andere sociale activiteiten.

Zo was er op vrijdag na het werk een [pub quiz][2] in ons scheikunde gebouw, georganiseerd door de [ChemSoc][3]. Omdat onze onderzoeksgroep nogal groot is en continue wordt aangevuld met nieuwe promovendi en masterstudenten, moesten we ons opsplitsen in twee teams. Samen met twee nieuwe Duitse collega's, een Italiaanse en een aantal Spaanse collega's vormden wij "The Labzwansen". We hadden het idee dat we de diverse rondes met vragen goed doorkwamen, maar uiteindelijke belandden we op plaats 14 van de 16. Gelukkig konden we ons troosten met het resultaat van het team van onze Franse, Italiaanse en Griekse collega's: die belandden op de allerlaatste plaats. Erg was dit allemaal niet, want het was een gezellige avond waarbij we ons de diverse alcoholische versnaperingen goed hebben laten smaken.

Op zaterdagvond was het weer feest, deze keer met housewarming van Griekse collega Aggeliki en Franse collega St√©phanie. Het is leuk om zulke avonden steeds met nieuwe collega's *et al.* te borrelen. Een van de aanwezigen bleek een piloot die met kleinere vliegtuigen vliegt vanaf het vliegveld bij Dundee. Zodoende doet hij regelmatig de mooiste bestemmingen in Engeland en Schotland aan, cool! Op facebook moet uiteraard alles gedeeld worden en zo ook het [bewijsmateriaal][4] van deze avond.