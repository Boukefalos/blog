---
title: Round the Houses
description: Een voortreffelijke tijd op een benchmark 10 kilometer wedstrijd.
---
[1]: {% post_baseurl 2015-04-12-round-the-houses %}
[2]: http://www.falkirkvics.com/rth.html
[3]: {% post_baseurl 2015-07-12-half-marathon %}
[4]: {% post_baseurl 2016-03-12-cupar %}
[5]: {% post_baseurl 2016-03-19-parkrun %}
[6]: https://www.strava.com/activities/541435693
[7]: http://www.stuweb.co.uk/race/1g7/club/23740_university+of+st+andrews+cross+country+club

Vorig jaar had ik al [meegedaan][1] aan de [Round the Houses][2] wedstrijd en ik was benieuwd hoeveel sneller ik dit jaar zou zijn.

<a name="more"></a>

Hoewel ik vorig jaar al regelmatig hardliep, is het nu ongeveer 14 maanden geleden dat ik dat wat serieuzer aanpak. Dat begon uiteraard met het trainen voor de [halve marathon in Dundee][3] van afgelopen zomer, maar voornamelijk de interval trainingen waaraan ik nu zo'n half jaar meedoe zouden resultaat moeten hebben.

Met recente snelle tijden op de [Cupar 5 mijl][4] (8 kilometer) en de meest recente [parkrun][5] was ik benieuwd hoe het op deze 10 kilometer zou uitpakken. Zonder overdrijven kan ik zeggen dat ik echt [razendsnel][6] was met een tijd van slechts 37:48. Daarmee belandde ik op de 114e plek van de 904 finishers en hield ik de eer [van de club][7] hoog.

Het allerlaatste stukje renden we in het stadion en toen kon ik het natuurlijk niet laten om het nog op een sprinten te zetten. Daarbij kwamen mijn snelle blauwgele schoenen goed van pas. Hiermee haalde ik mooi nog een loper in die mij enkele tientallen meters eerder nog dacht te lossen.

{% include photo.html
    gallery='2016-round-the-houses'
    photo='68a7bc0'
    text='Zou het niet sneller zijn om een voet aan de grond te houden?'
%}

Ik was er vandaag met de Cross Country club en eigenlijk heeft iedereen naar tevredenheid gelopen. Dat zou je ook wel op kunnen maken uit onze grijnsen op de groepsfoto toch? Het is leuk dat we weer een tas vol snacks en een T-shirt kregen en helemaal dat het nog een fatsoenlijke maat was ook.

{% include photo.html
    gallery='2016-round-the-houses'
    photo='01d9ba3'
    text='Onze delegatie van de Cross Country club.'
%}

Laat ik hopen dat ik geen ernstige blessure "oploop" zodat ik de halve marathon van Edinburgh binnenkort ook lekker op tempo kan rennen.