---
id: 656
title: Pancake Day celebration
author: Rik
layout: post
guid: /?post_type=ai1ec_event&#038;p=656&#038;instance_id=
---
Tijdens het arriveren bij deze [activiteit][1] voor internationale studenten besef ik me wel waarom Franse collega Marie gisteren crÃªpes had meegebracht: het was Pancake Day! Deze traditie heeft een grappige geschiedenis, het is de moeite waard om er eens over te lezen.

Voordat we deze avond konden smikkelen moesten de "ponkes" eerst gebakken worden. Ik heb daar expres weinig mee geholpen om te kunnen grinniken om het gebrek aant techniek waarmee anderen te werk gingen. Allereerst het roeren van het beslag: het recept zegt handmatig, dus een mixer wordt niet gebruikt en er wordt meer geaaid dan geroerd. Het toevogen van het zout gaat zeer precies, een korrel te veel zou het resultaat kunnen verpesten! De fornuizen blijken moderne inductieplaten, wat vreemd dat een normale koekenpan niet warm wordt! Wel erg gek dat er in de kast slechts Ã©Ã©n geschikte pan te vinden is. Als oplossing werd besloten een metalen ovenplaat op het fornuis te plaatsen: succes! De plaat wordt warm en door hierop een pan te plaatsen kunnen we prima bakken, toch? Totdat het flink begint te roken en er brandsporen op de plaat verschijnen, toch niet zo'n geweldig idee!

Omdat het allemaal nogal langzaam ging, hadden we uitgebreid de tijd om praatjes te maken. Het blijft een uitdaging om de vele nieuwe namen te onthouden, zeker met de op elkaar gelijkende aziaten. Gelukkig is dat een algemeen probleem en wordt niemand boos als je hem/haar voor de tweede (of derde) keer vraagt waar die vandaan komt en wat die in St Andrews doet. Het was goed om te horen dat ook anderen zich hadden vermaakt op de afgelopen [Internationals trip][2]. Een geslaagde avond!

 [1]: https://www.facebook.com/events/553355691438417
 [2]: {% post_baseurl 2013-12-08-internationals-trip %} "Internationals trip"