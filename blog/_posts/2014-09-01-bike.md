---
id: 1210
title: Bike
author: Rik
layout: post
guid: /?p=1210
  - Uncategorized
---
Toen ik nog op nummer 3 woonde leende ik een oude fiets van mijn huisbaas. Dat onding had zeer versleten banden die ik zeker vijf keer heb moeten plakken, de remmen werkten nauwelijk en het schakelen ging alles behalve soepel. Toch mag ik niet klagen, want dit rijwiel heeft me al die maanden wel vlot heen en weer gebracht.

In plaats van deze fiets overkopen leek het me verstandiger om te investeren in een nieuwe. Omdat ik al een fraai exemplaar had besteld op Amazon toen ik nog [in Nederland was]({% post_link 2014-08-25-summer-holidays %} "Summer Holidays"), arriveerde het pakket in het weekend dat ik [daadwerkelijk verhuisde]({% post_link 2014-08-31-moving-2 %} "Moving (2)").

Het assembleren leek een fluitje van een cent, maar toen het fietsen nogal onwennig ging bleek dat ik de voorvork had omgedraaid! Dat kan de beste overkomen zullen we maar zeggen, want ik heb nu hopelijk een prima fiets voor de komende jaren:

[nggallery id=55]

Zodra de bestelde spatborden arriveren kan ik mijn fiets definitief Schotland-proef (regen...) maken.