---
id: 480
title: Laser tag
layout: post
---
Het jaarrooster voor studenten in St Andrews lijkt nogal luxe, want na de kerst is er tot eind januari een inter-semester vakantie. Om weer op gang te komen organiseert de Union (de vereniging voor alle studenten) tal van activiteiten. Zo ook lasergamen!

{% include caption.html
    width='420'
    image='/asset/images/Laser-tag.jpg'
%}

Dat moesten we natuurlijk uitproberen. Hoewel het leuk was om dit te ondernemen, was het nogal "voddig". Geen harnas met sensoren, maar alleen sensoren op het geweer. Een aantal geweren hadden zwakke of geen werkende lasers en de beloofde obstakels bleken opgehangen gordijnen te zijn. Ook het spelen (free-for-all) met veertien mensen in een kleine ruimte voegden niet echt toe aan het tactische spektakel dat ik eerder had meegemaakt.

Na afloop hebben we heerlijk mexicaans gegeten bij The Grill House. Het kruidige eten moest een beetje geblust worden en dat hebben we gedaan met een klein glas lokaal bier. Deze geslaagde avond had misschien beter op een vrijdag gepast, maar mag toch een leuk begin van de week genoemd worden.