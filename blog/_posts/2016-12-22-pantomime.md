---
title: Pantomime
description: Een oer-Brits kerstspektakel.
---
Op de laatste avond voordat ik op [kerstvakantie]({% post_baseurl 2016-12-23-christmas-holidays %}) zou gaan, ben ik met Lara en haar moeder meegeweest naar een heus [pantomime](https://en.wikipedia.org/wiki/Pantomime).

<a name="more"></a>

Noemenswaardig is ook de heerlijke pizza die we vooraf hebben opgepeuzeld bij [Pizza Express](https://www.pizzaexpress.com/st-andrews). Tijdens het eten had ik de gelegenheid te vragen wat een pantomime precies inhoud, maar dat is helemaal nog niet zo makkelijk uit te leggen! Het heeft in ieder geval niets te maken met een mime waarbij de acteurs stil zijn. Het is een soort kruising tussen toneel/musical/comedy waarbij een sprookje/verhaal/fabel wordt vertoond, maar dan met een fors stuk interactie met het publiek erbij.

Dit alles vond plaats in het [Byre Theatre](http://byretheatre.com/) waar ik al eens eerder was [geweest]({% post_baseurl 2015-03-12-60-hour-film-blitz-screening %}). Zonder de spanning nog op te houden, op het programma stond Aladdin:

{% include caption.html
    width='420'
    image='/asset/images/2016-Pantomime-Aladdin.jpg'
    text='Zo zag het er een beetje uit.'
%}

Het is een hele tijd geleden dat ik een (Disney) film over Aladdin heb gezien, maar het was erg bijzonder om dit Oosterse sprookje (?) op ludieke wijze vertolkt te zien. Als aanwezige kun je niet anders dan grinniken om alle onverwachte zaken die op en om het podium gebeuren.

Wat een bijzondere avond die mij mij zeker in een een uitmuntende vakantiestemming heeft gebracht, tot binnenkort!