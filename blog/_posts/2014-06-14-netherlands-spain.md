---
id: 1031
title: Netherlands &#8211; Spain
author: Rik
layout: post
guid: /?post_type=ai1ec_event&#038;p=1031&#038;instance_id=
---
Na de mislukte finale op het WK van 2010 is deze eerste match van Nederland tegen Spanje er een om naar uit te kijken. Op het werk waren zo goed als alle niet-Spanjaarden voor Nederland en zo hoort het ook. Al vroeg in de middag begon het werk te stagneren en nam de prioriteit om de avond te plannen de overhand. We moesten ergens eten, maar wilden tegelijk ook ergens heen met een goede vertoning.

[The Rule][1] bleek gesloten en [The Blue Stane][2] was al vroeg vol vanwege de vroegere match. The Union (het "clubhuis" van de universiteit) was een prima alternatief. De verbouwing van dit pand is bijna afgerond en een deel van het oude bar gedeelte is afgesplitst in een erg fraaie pub. Zo gepland of niet, vanavond was de eerste dag dat deze pub open was! Het enige nadeel was dat er geen diner werd geserveerd. Met een jas/trui/tas en een half opgedronken pint Tennent's claimden we onze zitplaats om ondertussen te eten bij het vlakbij gelegen Dervish.

Over de match hoef ik niet te schrijven, we weten allemaal hoe fantastisch deze is verlopen. Na afloop hebben we nog lekker doorgeborreld met bier en whisky, het goede van de Union zijn de zeer vriendelijke prijzen. Hier zullen we vast nog vele matches kijken. Hup Holland Hup en good luck voor de volgende!

 [1]: http://www.the-rule.co.uk/the-rule/home/the-rule-pub-diner.html
 [2]: http://www.bluestane-standrews.co.uk/