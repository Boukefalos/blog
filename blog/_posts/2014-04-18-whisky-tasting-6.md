---
id: 721
title: Whisky tasting
author: Rik
layout: post
guid: /?post_type=ai1ec_event&#038;p=721&#038;instance_id=
---
-
-
-
Voor deze tasting hebben we een burger gegeten bij [Rascals Bar][1], een prima plaats om een bodem te leggen!

De tasting werd verzorgd door Gordon & MacPhail. Deze onafhankelijke bottelaar is gehuisvest vlakbij Elgin in Speyside, de "whiskyhoofdstreek" van Schotland. Dit bedrijf runt ook de [Benromach][2] distilleerderij en daarvan kregen we zes whiskies te proeven:

  * Organic
  * 10 Year Old
  * Cask Strength
  * Origins Batch 4
  * Origins Batch 5
  * Peat Smoke

Deze verzameling laat opnieuw zien hoe divers de producten van een enkele distileerderij kunnen zijn. De Organic editie is net als in de [vorige tasting][3] een lokaal product met gerst van eigen veld. In deze fraaie whisky gerijpt in nieuwe vaten voert een amandelachtige smaak de plezierige boventoon. De 10 jaar oude editie is de meest gangbare whisky en smaakt direct vertrouwd. Met een beetje goede wil zijn de proefnotities te herkennen: tropisch fruit (afkomstig uit het cherry vat) en iets rokerig. Interessant is ook de uitleg over het branden van de binnenkant van de vaten. Dit geeft de whisky tijdens het rijpen een zwavelachtig smaakje en extra diepgang doordat de oliÃ«n uit het hout karamelliseren.

Zoals de naam doet vermoeden is de Cask Strength erg sterk: maar liefst 50% alcohol. Dit is een redelijk zoete whisky waarin zogenaamde "jonge alcoholen" uit de vers gedistilleerde drank terug te proeven zijn. Zeker met een beetje water is dit een erg drinkbaar exemplaar. Ook memorabel is de uitleg over het toevoegen van water aan whisky. De alcohol is als een visnet die de smaak (als zijnde vis) gevangen houdt. Hoe meer water je toevoegt, hoe groter de gaten in het net en hoe beter de diverse componenten te proeven zijn. Als je teveel toevoegt zwemt de vis weg en proef je niets meer, whisky is geen limonadesiroop! De laatste zin heb ik zelf bedacht, maar het blijft een leuk verhaal toch?

De naam van de Origins Batch 4 en 5 doet vermoeden dat er weinig verschil is, maar niets is minder waar! Het voert te ver om uitgebreid te vergelijken, maar voor de lievhebbers van koffie en chocolade componenten zou ik de 4 aanraden en voor liefhebbers van een notig smaakje en een vleugje kampvuur lijkt de 5 me het meest geschikt. Beide whiskies zijn van redelijk gerookte mout geproducueerd (40 en 67 ppm) en het is duidelijk dat enkele jaren rijpen alle smaken perfect samenbrengt in een prachtig product.

Zoals gebruikelijk wordt de meest rokerige whisky als laatste geproefd omdat die het sterkste smaakt. Deze Peat Smoke editie maakt zijn naam zeker waar en de lange afdronk maakt dit een ideale afsluiter.

 [1]: http://www.tripadvisor.co.uk/Restaurant_Review-g186533-d2637486-Reviews-Rascals_Bar_St_Andrews-St_Andrews_Fife_Scotland.html
 [2]: http://www.benromach.com/
 [3]: {% post_link 2014-04-08-whisky-tasting-5 %} "Whisky tasting"