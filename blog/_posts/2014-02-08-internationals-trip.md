---
id: 514
title: Internationals trip
author: Rik
layout: post
---
Wat ben ik blij dat ik op na de vorige zeer geslaagde <a href="/?ai1ec_event=internationals-trip-2&instance_id=" title="Internationals trip">Internationals trip</a> naar Stirling ook werd uitgenodigd voor een nieuwe trip naar Pitlochry: "gateway to the Highlands". Hoewel het vorige keer leuk was om met allerlei (vooral Aziatische) onbekenden op pad te gaan, leek het me een goed idee om de nieuwe Franse student in de groep te vragen mee te gaan, en zo geschiedde.

Er was een gevarieerd programma samengesteld, te beginnen met een bezoek aan de <a href="http://www.blairatholl.org.uk/">Blair Athol distillery</a>. Hoewel het productieproces mij al redelijk bekend was, was het zeker leuk om de details nogmaals te horen tijdens een rondleiding door een echte Schot. De schaal waarop er geproduceert wordt is indrukwekkend! Ook heb ik geleerd dat slechts een fractie van de whisky als malt wordt verkocht, het gros verdwijnt in blends, in dit geval vooral Bell's en in mindere mate in Ballantine's. Erg slim was het om ons een glaasje malt te laten proeven, het idee was natuurlijk om ons daarmee over te halen om een souvenier aan te schaffen in de uitgebreide "bottle shop". Ik heb mezelf getrakteerd op een fles Bell's en een bijpassende tumbler, smullen!

[nggallery id=36]

Voor diegenen die de distilleerderij niet wilden bezoeken was er tijd om Pitlochry te verkennen. Voor sommigen was een bezoek aan de <a href="http://www.heathergems.com/">Heathergems factory</a> een hoogtepunt, maar ik vond het nogal suffig aandoen. In deze fabriek worden gedroogde wortels/stengels van struiken in uiteenlopende (pastel) kleuren geverfd en in blokken geperst. Dit dient als uitgangsmateriaal voor een hele verscheidenheid aan sieraden, die (gezien de prijs) kennelijk zeer gewild zijn. Toch wel grappig om er even een kijkje te hebben genomen.

[nggallery id=37]

De volgende stop was <a href="http://www.houseofbruar.com/">The House of Bruar</a>, een luxueus winkelcentrum aan de rand van het enorme <a href="http://cairngorms.co.uk/">Cairngorms National Park</a>. Na een smakelijke lunch (met scones) in het aanwezige restaurant had ik even tijd om me te vergapen aan de specialiteiten die in het kruideniers gedeelte werden verkocht. Ik weet zeker dat Bep het hier geweldig zou hebben gevonden!

[nggallery id=38]

Voor de avonturiers was het moment daar om een wandeltocht langs de waterval in het park te maken. Beijk de foto's en oordeel zelf, maar wat mij betreft is de gelijkenis met Zweden onmiskenbaar: een instantaan vakantiegevoel!

[nggallery id=39]

Dit was alweer een voortreffelijke trip en biedt zeker inspiratie voor toekomstige exploraties!