---
title: Largo Law Hill Race
description: Tegen de klok een steile heuvel op rennen.
---

[1]: {% post_baseurl 2016-06-01-hill-of-tarvit %}
[2]: /asset/Largo-Law-Race.pdf
[3]: http://www.walkhighlands.co.uk/fife-stirling/largo-law.shtml
[4]: http://swap.nesc.gla.ac.uk/database/
[5]: https://www.strava.com/activities/620459281
[6]: http://www.runbritainrankings.com/runners/profile.aspx?athleteid=780843

Het is slechts een paar weken geleden dat ik heb meegedaan aan heuvelwedstrijd de [Hill of Tarvit][1] op en het is tijd voor meer!

<a name="more"></a>

Ik heb nu meegedaan aan een wedstrijd die via een [omzwervende route][2] (linkt naar kaart) de "Largo Law" op voert (ongeveer 10 kilometer lang) en wordt beschreven als:
> This race is like no other race in Fife.
> Are you tough enough!

Helaas heb ik geen foto's kunnen vinden van de wedstrijd zelf, maar een beschrijving van de omgeving profiteert zeker  van visuele ondersteuning. Een foto vanaf de plaats van inschrijving laat een architectonisch hoogstandje van de omgeving zien.

{% include caption.html
    width='420'
    image='/asset/images/Lower-Largo.jpg'
    text='Een in onbruik geraakt trein-viaduct.'
%}

Een overzichtsfoto plaatst de imposantheid van de "heuvel" in context. Het is duidelijk dat deze steile top beter geschikt zou zijn voor [een hike][3] dan voor hardlopers. In de praktijk is rennen ook onmogelijk: omhoog is te zwaar en omlaag is te gevaarlijk.

{% include caption.html
    width='420'
    image='/asset/images/Largo-Law.jpg'
    text='De route: bos, veld berg en terug.'
%}

Ik raad de lezer aan om eens in kijkje te nemen in een [database van Schotse termen][4]. Zo valt te leren dat het pad door wat ik een bos zou noemen lokaal een "den" genoemd wordt. Waarschijnlijk het leukste onderdeel van de route was het oversteken van de "burn" (stroompje) die door de den loopt. Zelfs met trailschoenen was het onmogelijk om droge voeten te houden in water van zo'n 30 centimeter diep. Het loopt daarna natuurlijk niet zo lekker meer, maar het was het zeker waard!

Omdat ik niet heel goed ben in hardlopen met hoogteverschil benaderde ik deze wedstrijd meer als een getimede pleziersloop. Toch [belande][5] ik met een tijd van 56.01 op een eervolle 10de plaats van de 50 deelnemers! Het belangrijkste is dat ik weer aan een heuvelwedstrijd heb meegedaan en zo weer wat meer ervaring heb opgedaan. Als ik er plezier in blijf houden kan ik op deze manier wel leuk blijven variëren.

Het is misschien leuk om te melden dat er [statistieken][6] worden vergaard middels accumulatie van mijn prestaties in officiële wedstrijden. Zo blijkt dat mijn hardloop handicap op het moment op 2.9 ligt. Ik heb eerlijk gezegd geen idee wat dat precies betekent, maar kennelijk zat ik zo'n jaar geleden nog op 9.5, dus ik heb vast flinke progressie geboekt!