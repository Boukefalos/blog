---
id: 1092
title: Goodbye Hubert
layout: post
---
De Franse collega Hubert was zes maanden in St Andrews voor zijn masterstage. Vorige week hadden we bij hem thuis al zijn laatste weekend gevierd, maar als laatste afscheid hadden we besloten om uit eten te gaan bij [Blue Stane][1].

Omdat hij de volgende ochtend vroeg zou vertrekken, moest hij eerst nog inpakken alovrens ons ter plekke te vergezellen. We waren er ruim op tijd om vooraf te bieren. Tot mijn verassing werd ik toen door een oude baas (zo'n 75 jaar) uitgedaagd om een potje pool te spelen. Hij was erg slecht te verstaan, maar volgens mij heette hij Grant. Hij leek verheugd te horen dat ik uit Nederland kom en promovendus ben in de Scheikunde. Als ik het goed begreep heeft deze meneer Grant in 1964 zijn Master of Arts behaald in St Andrews. Daarna is hij voor het Nederlandse Shell komen te werken. Hij bleef maar herhalen dat de Nederlanders hem zo goed hadden behandeld. Daarbij hoorde volgens mij ook het verhaal dat hij ooit in Amsterdam was en daar bij een pianobar nabij het Leidscheplein een halfuurlang mocht spelen. Hoe dat allemaal precies samenhangt weet ik niet, maar vermakelijk was het wel. Het poolen heb ik trouwens verloren.

Toen Hubert er om acht uur nog niet was besloten we vast een lekkere burger te bestellen. Het was heel gezellig, maar om tien uur was hij er nog niet. Kennelijk was hij toch te druk met opruimen en slapen voor de lange autoreis terug Frankrijkwaarts.

 [1]: http://www.bluestane-standrews.co.uk/ "Blue Stane"