---
id: 1881
title: Whisky tasting
author: Rik
layout: post
guid: /?post_type=ai1ec_event&#038;p=1881&#038;instance_id=
ai1ec_banner_image: null
---
Deze whisky tasting werden we getrakteerd op diverse "cask strength" whiskies uit de Speyside regio en een van de Orkney-eilanden. De presentatie werd verzorgd door een vriendelijke dikkige Schot die er duidelijk enorm veel plezier in heeft om betaald te worden voor zijn hobby: bezig zijn met alle aspecten van whisky. In de proeflijst van deze avond valt gelijk de hoge leeftijd van deze whiskies op. Ook heb ik een prijsindicatie (per fles) toegevoegd:

<ul>
    <li>Glenburgie (20 year, £ 60.95)</li>
    <li>Scapa (14 year, £ 66.00 )</li>
    <li>Strathisla (19 year, £ 49.95)</li>
    <li>Tormore (15 year, £ 31.64)</li>
    <li>The Glenlivet (17 year, £ 46.00)</li>
</ul>

Online is een [fraaie kaart](http://www.maltmadness.com/whisky/map/Scotland/index.html) met alle distilleerderijen in Schotland te vinden, maar voor het gemak heb ik de betreffende distilleerderijen zelf ook vastgelegd:

[mapsmarker layer="5"]

Het bijzondere van de whiskies deze avond is dat allen op "cask strength" gebotteld zijn: direct uit het vat tegen de 60% alcohol. Meestal wordt whisky verdund tot een gangbare 40% procent. Het hogere alcoholgehalte bied de drinker een keuze: verdunnen of niet? Bij het nippen aan een "cask strength" word je tong eigenlijk een beetje verdoofd door de alcohol en dat is zonde van het fijne palet dat hierdoor verloren gaat. Met een beetje water (het liefst gedemineraliseerd, om de smaak niet te beïnvloeden) kan het echte proeven beginnen. De presentator bediende zich ook van wat chemische feitjes: het toevoegen van water aan whisky geeft een exotherme reactie waardoor het aroma beter vrijkomt. Dat klinkt leuk, maar in werkelijkheid zal dit effect nauwelijks meetbaar zijn.

Het leuke is dat er letterlijk tientallen whiskies afkomstig zijn uit de Speyside regio, maar dat ze toch enorm van elkaar verschillen. De kleinste verschillen in het productieproces kunnen een enorme invloed op het eindresultaat hebben. Ons werd verteld dat des te langer het moutproces duurt (tot 160 uur in plaats van de gebruikelijke 40), hoe meer tonen van vruchten zich ontwikkelen. Ook interesseert is het om te horen dat de eerste distillatie (in de wash still) de smaak definieert, terwijl de tweede distillatie (in de spirit still) de smaak verfijnd. In het Engels klinkt dat beter: define, then refine!

Nog een feitje: het maakt voor het rijpen van whisky niet uit of het vat horizontaal ligt of op zijn kant staat, het hangt allemaal af van het contactoppervlak van het hout en de hoeveelheid lucht in het vat. De maat en de vorm van de diverse vaten hebben, naast het soort hout en het eerdere gebruik van het vat, dan ook een invloed op het eindproduct. Belangrijk is dat de "angel share", het jaarlijkse verlies door verdamping (zo'n 2%) na een paar jaar een significante hoeveelheid extra lucht in het vat brengt. Hierdoor versnellen de oxidatieprocessen en ontwikkeld de whisky een typische complexe smaak.

Na de verschillende smakelijk whiskies en de goede uitleg was er zoals gebruikelijk de loterij aan het einde van de avond. Geloof het of niet, maar ik ben er met de hoofprijs van door gegaan! Ik heb een fantastische fles 19 jaar oude [Glen Keith](http://www.maltmadness.com/whisky/glen-keith.html) "cask strengh" whisky gewonnen.

{% include caption.html
    width='300'
    image='https://fbcdn-sphotos-b-a.akamaihd.net/hphotos-ak-xap1/v/t1.0-9/10411025_1547389645497486_6179201900580587165_n.jpg?oh=b98721350e473fe7137b79bef9e466b2&oe=54AAAB68&__gda__=1421845329_63f4b786ff1abdc903cd072d8da2db3c' 
    text='[Glen Keith (19 year)](http://www.whiskybase.com/whisky/58528/1995)'
%}

Deze bijzondere editie is slechts in beperkte oplage verkrijgbaar bij de distilleerderij zelf en enkele andere verkooppunten. Nog specialer is dat de distilleerderij van 1999 tot 2013 buiten bedrijf is geweest, maar nu weer op volle touren produceerd, tijd om er een trip heen te plannen. Een goed advies van de presentator tot slot: denk bij het drinken van whisky eens terug aan wat er in het jaar van distillatie gebeurd is. Deze nostalgische bezigheid zou een grootste aanvulling zijn op wat anders een meer alledaags whisky moment is.