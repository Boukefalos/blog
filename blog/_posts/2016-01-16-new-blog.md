---
title: New Blog
description: Ik heb mijn blog grondig opnieuw opgebouwd.
---
[1]: https://wordpress.com/
[2]: https://jekyllrb.com
[3]: https://disqus.com/

Het is tijd om afscheid te nemen van mijn oude [wordpress][1] blog. Het ging alweer twee jaar mee! In die tijd heb ik geprobeerd deze zo goed mogelijk bij te houden en ik hoop dat jullie het leuk vonden om van mijn avonturen op de hoogte te blijven. Niet getreurd, deze nieuwe neemt zijn plaats in en is weer helemaal bij de tijd!

<a name="more"></a>

Voor de geïnteresseerde volgen hier nog wat technische overwegingen.

Hoewel het in het begin een goed idee leek om de inhoud te verdelen over posts (voorpagina) en events (zijbalk) blijkt deze tweedeling eigenlijk onnodig. In dit nieuwe blog bestaan alleen nog maar posts en ik heb de oude events omgezet in posts. Wellicht deel ik die later nog op in diverse categorieën.

Een belangrijk deel van de inhoud zijn de foto's en ik was nog best tevreden over hoe deze in het oude blog waren opgenomen. Maar het kan beter. In de nieuwe vorm wordt metadata beter benut en staan de foto's waar mogelijk op een kaart geplot!

Dit nieuwe blog maakt gebruik van [jekyll][2], in ruby geschreven software die statische inhoud genereert. Zonder teveel in details te treden betekent dit dat het laden razendsnel moet zijn. Dit betekent ook dat sommige dynamische inhoud niet kon blijven, zoals de commentaren. Dezen worden nu extern beheerd via [disqus][3]. Als het goed is zijn de bestaande commentaren bewaard gebleven.

Uiteraard heeft de migratie allerlei functionaliteit aangetast en het is een behoorlijke klus om alle onvolkomenheden te verhelpen. Hier zal ik me met terugwerkende kracht aan wijden terwijl ik garandeer dat nieuwe avonturen worden vastgelegd.