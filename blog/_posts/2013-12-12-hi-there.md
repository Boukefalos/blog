---
title: Hi there!
layout: post
---
Het heeft even geduurd, maar met veel plezier schrijf ik nu eindelijk mijn eerste verslag. Na bijna twee maanden heb ik al veel beleefd, maar ik zal het kort houden en per week vooral over mijn leukste ervaringen schrijven. Voor meer details en foto's kun je natuurlijk doorklikken naar de betreffende gebeurtenis pagina's en het fotoboek.

Week 1 (21 oktober) - nog niet echt in Schotland, maar in gedachte al wel. Ik kon me er na <a title="Visit School of Chemistry" href="http://csbnw.no-ip.org:38/?ai1ec_event=visit-school-of-chemistry&amp;instance_id=">mijn bezoek in september</a> namelijk al iets bij voorstellen. Het lijkt een beetje een vreemde volgorde, maar het was erg handig dat we mijn spullen al met de post hadden verstuurd voordat ik zelf met het vliegtuig vertrok. Na het tekenen van het huurcontract was mijn huisbaas zo vriendelijk om de verhuisdozen van mijn gehuurde postbus naar het huis te transporteren. Door alle meubels in mijn kamertje te verplaatsen, de kasten in te inruimen  en mijn computer op te stellen kreeg ik gelijk het idee een soort thuis te hebben. Gelukkig bleek ook de rest van het huis voorzien te zijn van een comfortable woonkamer en eetkamer en een prima uitgeruste keuken.

{% include photo.html
    gallery='2014-st-andrews'
    photo='0466e83'
    text='Vanaf hier eenvoudig te verwarren met een vakantiebestemming!'
%}

Week 2 (28 oktober) - de eerste week was ik eigenlijk nog niet helemaal klaar om met het werk te beginnen, want ik moest nog allerei (onderling van elkaar afhankelijke) dingen regelen. Uiteindelijk duurde het niet al te lang voordat ik o.a. een werkende bankpas en simkaart had en was aangemeld bij de huisarts en gezondheidszorg. Op het werk werd ik vriendelijk welkom geheten door de andere promvendi, postdocs en technicians. Opvallend is dat het merendeel van de groep bestaat uit Italianen en Spanjaarden! Dat bewees gelijk zijn nut, want toen we een avond gezamelijk een film (<a title="The Big Lebowski" href="http://www.imdb.com/title/tt0118715/">The Big Lebowski</a>) gingen kijken, konden we genieten van een echte Italiaanse pasta.

Week 3 (4 november) - het is erg handig om de eerste weken samen te werken met een andere promovenda (Frans). De manier van werken is op die manier gelijk als tijdens mijn Master project, maar ik bereid me vast voor om binnekort zelf mijn chemische plannen werkelijkheid te laten worden. Het is mij nog onduidelijk wat er precies gevierd word, maar deze week heb ik een kijkje genomen bij het <a title="Guy Fawkes Bonfire" href="http://csbnw.no-ip.org:38/?ai1ec_event=guy-fawkes-bonfire&amp;instance_id=">kampvuur</a> ter ere van Guy Fawkes. Op een andere avond ben ik met een Schotse (filmverslaafde) promovendus en een Japanse postdoc naar de <a href="http://csbnw.no-ip.org:38/?ai1ec_event=filmsoc-howls-moving-castle&amp;instance_id=">FilmSoc</a> vertoning van <a title="Howl's Moving Castle" href="http://www.imdb.com/title/tt0347149/">Howl's Moving Castle</a>. De film zelf was wel de moeite waard, maar nog meer bijzonder was de lokatie: een collegezaal in St Salvator Quad (zie <a title="St Salvator Quad" href="http://csbnw.no-ip.org:38/?page_id=348">kaart</a>), het oude universiteitsgebouw.

Week 4 (11 november) - voor internationale studenten wordt het Café 360 georganiseerd, een gelegenheid om in een zaaltje thee te drinken en een praatje te maken met anderen. Leuk om zo een aantal mensen uit allerlei uithoeken van de wereld te ontmoeten! Behalve deze activiteiten lijkt het een wekelijkse gewoonte te worden om op vrijdag en/of zaterdag met collega's naar de pub te gaan. Met live muziek en een Engels bier (grote glazen) is dat erg gezellig.

Week 5 (18 november) - nog beroemder dan het bier is uiteraard de Whisky (Scotch) en ik ben deze week dan ook voor het eerst naar een heuse <a style="line-height: 1.5;" title="Whisky Tasting" href="http://csbnw.no-ip.org:38/?ai1ec_event=whisky-tasting&amp;instance_id=">whisky tasting</a> geweest. Om ook de omgeving te verkennen ben ik in het weekend zowel naar <a style="line-height: 1.5;" title="Internationals trip" href="http://csbnw.no-ip.org:38/?ai1ec_event=internationals-trip-2&amp;instance_id=">Stirling</a> als naar <a style="line-height: 1.5;" title="Visit Dundee" href="http://csbnw.no-ip.org:38/?ai1ec_event=visit-dundee&amp;instance_id=">Dundee</a> gegaan. De eerste trip werd georganiseerd door de initiatiefnemers van het Café 360 voor de tweede heb ik gewoon de bus genomen. Na alweer een paar weken in St Andrews, blijkt het Schotse landschap langs de weg toch nog steeds erg mooi!

Week 6 (25 november) - na de drukke vorige week is het fijn om even rustig aan te doen en vast een plan voor de rondleiding voor <a style="line-height: 1.5;" title="Visit Bram" href="http://csbnw.no-ip.org:38/?ai1ec_event=visit-bram&amp;instance_id=">Bram</a> te maken. Het was erg leuk om ook hem deelgenoot (compleet met Whisky) te maken van dit Schotse avontuur. Ik verwacht niet dat het bijzondere van St Andrews snel zal vervelen, dus schroom niet om te vragen of ik je (laat gerust commentaar achter als je dit leest)  ook eens wil rondleiden!

Week 7 (2 december) - hoewel we op een dag behoorlijk wat aflopen tussen het lab en allerlei apparaten, zijn een aantal collega's ook daarna nog behoorlijk sportief. Toen mij werd gevraagd om ook mee te doen met een pot basketball was dat een uitgelezen kans om te kijken of ik het nog kon. Het leek mee te vallen, maar de spierpijn tot twee dagen later deed anders vermoeden. Erg was dat niet, want al lui zittend / hangend / liggend kon ik me de rest van de week tegoed doen aan een varieteit aan Sinterklaas versnaperingen. Als goed voornemen voor volgend jaar beloof ik vast lid te worden van de sportclub en daar te gaan hardlopen en/of atletieken.

Week 8 (9 december) - het is eindelijk gelukt om dit blog aan de praat te krijgen en ik probeer het 's avonds in te vullen zodat het up to date is voor kerst. Onverwacht goed nieuws voor een postdoc gooit al snel roet in het eten: hij wordt uitgekozen voor een academische positie en zal zijn eigen onderzoeksgroep beginnen. Dat moest natuurlijk gevierd worden met een feestelijk biertje!

Eigenlijk ongelooflijk dat de tijd zo snel gaat dat ik volgende week al weer naar huis vlieg voor de kerstvakantie. Wordt vervolgd...