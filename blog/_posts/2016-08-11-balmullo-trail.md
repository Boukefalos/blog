---
title: Balmullo Trail Race
description: Een verassend trail hardloop wedstrijd.
end_date: 2016-07-24
---
[1]: http://www.fifeac.org/events/fife-ac-events/midweek-series/1158-midweek-series-2016.html
[2]: {% post_baseurl 2016-04-13-strathkinness-race %}
[3]: {% post_baseurl 2016-06-01-hill-of-tarvit %}
[4]: http://www.fifeac.org/events/fife-ac-events/balmullo-trail-race/1156-balmullo-trail-race-2016.html
[5]: https://www.strava.com/activities/636246155
[6]: https://www.strava.com/activities/670370900
[7]: https://www.strava.com/activities/672734620
[8]: https://www.strava.com/activities/666272198

Als laatste wedstrijd in een [serie][1] van vijf stond een route over een trail gepland, dat klonk leuk dus daar heb ik aan meegedaan.

<a name="more"></a>

Bij de vorige wedstrijden in [Strathkiness][2] en [Ceres][3] had ik ervaren hoe zwaar het is om snel proberen te rennen op glooiende paden en een heuvel op. Om te kwalificeren voor het klassement had ik in totaal minstens vier wedstrijden moeten lopen, maar daar was het niet van gekomen. Kans op een prijs had ik waarschijnlijk toch niet gemaakt, dus ik kon vandaag zonder zorgen van start.

Op de [website][4] stond behalve de lokatie en tijd geen enkele informatie. Ik moest van de tijden van voorgaande edities proberen af te leiden hoe lang het zou zijn. Met snelste tijden rond de 30 minuten kon het niet heel lang zijn. Bij aankomst bleek dat het trail in werkelijkheid een zo'n vier kilometer lange martelgang heuvelopwaarts Lucklaw Hill (190 meter) op was. Bijzonder genoeg is een zijkant van deze heuvel afgegraven, maar om welk gesteente het gaat weet ik niet. Deze steengroeve is een beetje roze van kleur en vormt een herkenningspunt voor wie vannuit St Andrews naar Dundee reist. Toevallig genoeg had ik in deze omgeving een maand geleden nog een lange ronde [verkend][5], maar hoewel ik de top toen steevast zag liggen ben ik er niet in de buurt geweest.

Ook goed getimed was de heuvel-interval training [eerder][6] deze week, dat was me toen redelijk afgegegaan en ik begin te leren mijn krachten een beetje te sparen op heuvelachtig terein. Tijdens de wedstrijd heb ik lekker rustig mijn eigen tempo [gerend][7] en zodoende kon ik ook nog een beetje van de fraaie omgeving genieten. Het pad was net vlak genoeg om ook op de steilste stukken te blijven rennen en voerde gevarieerd over boerenpaden, over bospaden en door velden. Maar goed dat ik m'n stevige schoenen aan had!

Ik kon niet voorkomen dat ik nog een aantal keer werd ingehaald, maar de laatste twee kilometer werden zowaar nog spannend. Net als vorig weekend bij de [parkrun][8] wist ik met een strategische actie een loper achter me te laten. Met nog ongeveer een kilometer te gaan versnelde ik om iemand in te kunnen halen. Dat liet deze niet op zich zitten en hij haalde mij weer in. Zoals verwacht koste hem dat behoorlijk wat kracht en het was zaak om nu een paar honderd meter vlak lang achter hem te blijven. De laatste paar honderd meter sloeg ik mijn slag en sprinte ik hem op het laatste rechte dalende stuk voorbij. Zodoende kwam ik met een tijd van 35:23 keurig op de 20ste plaats van de 119 deelnemers.

Tijdens het lopen van zulke wedstrijden heb ik het telkens zodanig zwaar dat ik me afvraag waarom ik ze blijf doen, maar achteraf is het goed nagenieten van de herinneringen aan de altijd fraaie routes. De tijd zal leren of ik een volgende keer weer mee doe!