---
title: Normans Law Hill Race
description: Een wedstrijd over een heuvel met fantastisch uitzicht.
---
[1]: {% post_baseurl 2016-01-23-devils-burden %}
[2]: {% post_baseurl 2016-02-06-conic-hill %}
[3]: http://www.scottishhillracing.co.uk/RaceDetails.aspx?RaceID=RA-0022
[4]: https://flow.polar.com/training/analysis/523734845

Na de tegenvallend zware [Devil's Burden][1] wedstrijd zo'n twee maanden geleden en meer geslaagde exploratie op [Conic Hill][2] heb ik me opnieuw aan een "heuvel" wedstrijd gewaagd, de [Normans Law Hill Race][3] om precies te zijn.

<a name="more"></a>

Deze wedstrijd van zo'n 7 kilometer voert over Normans Law, een nabijgelegen heuveltop en bevat zo'n 200 meter hoogteverschil. Het blijft grappig hoe de Schotten over heuvels blijven spreken terwijl ik zulke hellingen toch snel met bergen zou associÃ«ren. Een stukje trivia tussendoor, Law is Schots voor berg!

{% include caption.html
    width='420'
    image='/asset/images/Norman-Law-Hill-Race.jpg'
    text='De kaart geeft duidelijk de hoogteverschillen aan.'
%}

De afgelopen tijd hebben we af en toe tijdens interval trainingen heuvels op en af gerend dus ik was benieuwd of dit mij ten goede was gekomen. Vast wel een beetje, maar ik had het toch nogal zwaar en kon soms niet anders dan vertragen. Gelukkig was ik niet de enige die de steilste stukken lopend beklom. Dat is helemaal geen schande, want het zijn geen normale steile paden zoals je op een hike misschien zou verwachten, maar eerder on-ontgonnen hellingen vol hoge grassen.

Het uitzicht vanaf de top over de rivier Tay en Dundee was bijzonder mooi, maar helaas van korte duur want er was geen tijd voor een toeristische stop. Het was ook jammer dat mijn benen behoorlijk moe waren van de klim zodat ik niet meer op volle snelheid naar beneden kon rennen.

{% include gallery.html gallery='2016-normans-law-hill' %}

Volgens de organisator stond het ons vrij om vanaf de top zelf een route naar de finish uit te stippelen, maar in de praktijk had dat weinig nut en was het beter om de meute te volgen. Met het laatste stukje weg kwam ik beter "uit de voeten" en kon ik nog een beetje versnellen.

Mijn eindtijd van 39:32 (over iets meer dan 7 kilometer) is niet van het grootste belang, want het is belangrijker dat ik me ondanks het afzien bergopwaarts behoorlijk goed heb vermaakt. Ik zal toch elke keer verbaasd blijven over hoeveel fraaie vergezichten het heuvelachtige landschap hier biedt, zelfs al is het slechts op 40 minuten rijden afstand.