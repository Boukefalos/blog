---
title: Spain
description: Gelijke delen werk en plezier tijdens een congres in Spanje.
---
[1]: http://omcos2015.com/
[2]: https://flow.polar.com/training/analysis/131862604
[3]: https://flow.polar.com/training/analysis/131863000
[4]: http://www.tripadvisor.es/Restaurant_Review-g187503-d2274768-Reviews-El_Llagut-Tarragona_Costa_Dorada_Province_of_Tarragona_Catalonia.html
[5]: http://www.tripadvisor.co.uk/Restaurant_Review-g187502-d4458839-Reviews-Bar_La_Guineu-Sitges_Catalonia.html
[6]: http://www.tripadvisor.co.uk/Restaurant_Review-g187497-d4064749-Reviews-Restaurante_La_Palmera-Barcelona_Catalonia.html

Een gecombineerd vakantie/congres avontuur!

Op het eerste gezicht lijkt een bericht over een trip naar Spanje eind Juni ondubbelzinnig over vakantie te gaan, maar niets is minder waar! Ik was daar hoofdzakelijk voor mijn werk bij het [18de OMCOS congres][1] (over organometaalchemie). Dat ik de resterende tijd goed heb ingevuld met vakantie-achtige activiteiten is nog eens extra mooi meegenomen. Ik was niet alleen, maar met Italiaanse collega's Enrico en Danila.

<a name="more"></a>

Zoals ik dat graag doe, was deze reis een soort drieluik. De eerste vrijdag waren we vrijwel de hele dag aan het reizen en we kwamen pas laat in Barcelona aan. Dat dwong ons gelijk tot aanpassing aan het mediterraanse dag-nacht ritme, want we dineerden pas tegen middernacht. Goed in de stemming vertrokken we de volgende ochtend naar Tarragona om Luca (een masterstudent die vorig jaar in St Andrews werkte) te bezoeken. Dat was een goed moment om ons eerste selfie te maken. Eveneens aanwezig is een Spaanse vriend van Danila en de andere foto's zijn van later in de week met oud-collega's van de onderzoeksgroep in St Andrews:

{% include gallery.html gallery='2015-spain-portrait' %}

Zonder in detail te gaan kan ik concluderen dat we ons in Tarragona gedurende het weekend goed hebben vermaakt in de stad, op het strand en al etend en drinkend. Ik heb ook een [rondje hardlopen][2] ingepast, dat viel nog niet mee met de hoge temperatuur. Voor een impressie van dit deel van de reis:

{% include gallery.html gallery='2015-spain-tarragona' %}

De meest opvallende foto's is waarschijnlijk die van het standbeeld van de menselijke toren, iets dat later nog terug zou komen... Zondag zijn we afgereisd naar Sitges, de plaats van het congres. Het programma begon daar aan het eind van de middag met een presentatie en een voortrefelijke receptie. Deze laatste werd georganiseerd in de mooie tuinen/park "Jardins Terramar" met volop snacks en versnaperingen. Bovenal werden we getrakteerd op demonstraties van de Catelaanse (de lokale regio) cultuur: bastoners (stok dansers), diables (vuur duivels) en castells (inderdaad, menselijke kastelen).

Als ik alle avonturen en ervaringen van deze voortreffelijke week congres (tot en met donderdagmiddag) zou beschrijven, zou dit een ellenlang verslag worden, dus naast het noemen van opnieuw een [ronde hardlopen][3] vat ik het samen als fantastisch en refereer ik naar een selectie foto's:

{% include gallery.html gallery='2015-spain-sitges' %}

Nadat we donderdagavond (helaas bewolkt) een beetje waren bijgerust, vertrokken we vrijdag naar Barcelona om nog even als toerist van deze uitstekende stad te genieten. Naast een georganiseerde wandeltocht (door het Gotische district), een tapas-tour (inclusief drinken uit een hygiënische porron) en een fietstocht (op Nederlandse fiets) heb ik zelf ook uitgebreid verkend. Een van de hoogtepunten (letterlijk, tegen de heuvel aan de rand van de stad) was het park Güell, een soort tuinwijk ontworpen door Gaudi. Voor het volledige verslag verwijs ik naar mezelf, maar de foto's zouden vast een goede indruk moeten geven:

{% include gallery.html gallery='2015-spain-barcelona' %}

Over de culinaire avonturen deze reis heb ik nog weinig gemeld, maar wat dat betreft moet ik de Spanjaarden absoluut complimenteren. Laat ik een aantal voorbeelden noemen... "Coca de llardons", op het eerste gezicht een lekker zoet brood met pijnboompitten, bij nader onderzoek blijkt het gemaakt van bacon! "Horchata", een dorstlessende drank gemaakt van water, suiker en tijgernoten. Tenminste, dat is de letterlijke vertaling van de verpakking, in werkelijkheid betreft het een plant de knolcyperus of aardamandel. Als ik goede restaurants zou aanbevelen in de diverse bestemmingen, dan zijn dat [El Llagut][4] in Tarragona, [La Guineu][5] in Sitges en [La Palmera][6] in Barcelona.

Op Zondag zat het avontuur er helaas alweer op, maar laat ik op vrolijke toon afsluiten met foto's van een aantal fraaie en kleurrijke winkels waar ik langs ben geweest:

{% include gallery.html gallery='2015-spain-barcelona-stores' %}