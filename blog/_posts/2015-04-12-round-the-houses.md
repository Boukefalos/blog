---
title: Round the Houses
description: Een erg snelle 5 kilometer hardloopwedstrijd op een wat saai parcours.
---
[1]: {% post_baseurl 2014-09-14-sports %}
[2]: http://www.mapmyrun.com/routes/view/671479502
[3]: http://www.mapmyrun.com/routes/view/674313550
[4]: http://www.mapmyrun.com/sc/victoria-english-river/round-the-houses-10k-route-15102514
[5]: http://www.winningtime.co.uk/index.php?page=results&event=347

Sinds ik afgelopen september [lid ben geworden van het universitair sportcentrum][1] ben ik aanzienlijk meer gaan sporten:  sportschool, atletiek (sprint) en hardlopen. Dat laatste gaat prima op eigen houtje, maar ook de rondes met de Cross Country Club zijn leuk en uitdagend.

<a name="more"></a>

Vandaag heb ik met deze club meegedaan aan een groots georganiseerde 10 kilometer: Round the Houses in het dorpje Grangemouth (gelegen tussen Stirling en Edinburgh). Ik had Italiaanse collega Danila ook overgehaald om mee te doen, dit alles in het kader van de halve marathon die we in Juli zullen lopen. Deze officiÃ«le wedstrijd liepen we met een tijdsregistratie-chip, dus nu zou onomstotelijk vast komen te liggen of ik al op voldoende niveau was.

Omdat het de afgelopen week mooi weer was had ik al twee keer zo'n tien kilometer hardgelopen (zie ronde [1][2] en [2][3]), maar eigenlijk zijn die routes niet te vergelijken met [het parcours][4] van de wedstrijd. Deze laatste lijkt zo een behoorlijk saai vierkant over grote wegen en langs woonwijken, terwijl de routes door St Andrews langs diverse stranden (meervoud!) en over behoorlijk steile heuvels voerden. Samen met de motivatie om er tijdens een wedstrijd een schepje bovenop te doen lag een tijd onder mijn trainingstijden van rond de 50 minuten zeker in de lijn der verwachting.

Hoewel de condities in eerste instantie niet optimaal waren (koud en regen), klaarde het weer op miraculeuze wijze vlak voor de start op en konden we op de laatste kilometers na (motregen en wind) van perfecte omstandigheden profiteren. Ik startte op zo'n driekwart achterin het startvak, dus de eerste zes kilometers stonden voornamelijk in het teken van het inhalen van langzamere lieden. Later in de race kon ik bij lopers met een fijn tempo aansluiten om daarna nog een aantal keer te versnellen om een peloton naar voren op te schuiven. Misschien wel het leukste van het parcours was de finish op de atletiekbaan. Tijdens mijn eindsprint heb ik nog kans gezien om een paar lopers in te halen waarvan ik zeker 3 kilometer lang tegen hun ruggen aan heb moeten kijken.

Het [eindresultaat][5] is verbazingwekkend: 42 minuten! Dat heeft me een 246e plaats in het volledige deelnemersveld (zo'n 900 mensen) opgeleverd en een 76e plaats in mijn categorie (zo'n 150 studenten). Ik had van te voren nooit durven hopen op zo'n goede tijd. Danila, had nog nooit eerder meer dan 9 kilometer hard gelopen en kwam uit op een zeer respectable 53 minuten. Het was duidelijk dat onze delegatie uit St Andrews uit topatleten bestond, want de snelste jongen en het snelste meisje liepen waanzinnig scherpe tijden van 34 en 37 minuten respectievelijk.

Laat ik dit verslag afsluiten met een stukje trivia. Tijdens het rennen viel mij op dat veel clubs namen hadden als "Falkirk Victoria Harriers". Ik meende mij te herinneren dat een harrier een vliegtuig was dat ontworpen was om ook verticaal op te kunnen stijgen, dus hoe is dat van toepassing op hardloopclubs? Het blijkt dat een harrier een speciale benaming is voor een "cross country runner". Goed om te weten!