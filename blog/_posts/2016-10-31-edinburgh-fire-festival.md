---
title: Edinburgh Fire Festival
description: Een bijzondere Halloween viering in de Schotse hoofdstad.
---
[1]: https://www.facebook.com/events/1404563116240499/
[2]: http://paganwiccan.about.com/od/samhainoctober31/a/About_Samhain.htm
[3]: http://www.realfoods.co.uk/
[4]: https://www.tripadvisor.co.uk/Restaurant_Review-g186525-d719312-Reviews-Hendersons_Salad_Table_Restaurant-Edinburgh_Scotland.html
[5]: http://blog.theforest.org.uk/

Vanavond ben ik met Lara naar Edinburgh geweest om het [Samhuinn Fire Festival][1] bij te wonen. Wat er precies wordt gevierd blijft [mysterieus][2], maar een spektakel was het zeker.

<a name="more"></a>

Na de treinrit van St Andrews naar Edinburgh aten we eerst een hapje bij [Hendersons][3] (in de New Town) om daarna een kijkje te nemen in één van Lara's favoriete winkels, [Real Foods][3]. Hierna sloot een vriend (Helena) zich bij ons aan en begaven we ons richting de Royal Mile. Het regende behoorlijk, maar dat weerhield de fraai uitgedoste (vuurdragende) groep optochtslieden er niet van om zich vanaf het kasteel op zijn best uit te laten zien.

In dit geval maakt een video vast veel duidelijk:

{% include video.html
    video='/asset/videos/2016-Edinburgh-Fire-Festival.mp4'
    type='video/mp4'
    text='Een stukje optocht.'
%}

Toch wel behoorlijk natgeregend maakten we op weg terug naar de trein een welkome stop bij het café [The Forest][5] voor warme chocomel en koffie.

Met alle stops kon deze avond een redelijk druk programma genoemd worden, maar het was erg leuk om in slechts een paar uur tijd weer zo'n fantastische Edinburgh ervaring op te doen!