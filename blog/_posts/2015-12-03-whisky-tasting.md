---
id: 3221
title: Whisky Tasting
layout: post
---
Nu de Spaanse lessen zijn afgelopen zijn de donderdagavonden weer vrij voor andere activiteiten. In princiepe is er elke donderdag training (hardlopen, intervallen) en tijdens een groot deel van het jaar om de week een whisky tasting. Deze avond was de laatste tasting van het seizoen, dus daar moest ik heen!

<!--more-->

Met een aantal collega's hebben we eerst een avondmaal Indisch gegeten, deze keer van [Tulsi](http://www.tripadvisor.co.uk/Restaurant_Review-g186533-d7933367-Reviews-Tulsi-St_Andrews_Fife_Scotland.html), lekker hoor.

Daarna was het tijd voor whisky! De [vorige keer]({% post_baseurl 2015-11-05-whisky-tasting %} "Whisky Tasting") was er een tafel waar opvallend veel prijzen waren gevallen tijdens de loterij. Gelukkig waren daar vanavond nog plaatsen vrij, dus daar hebben we plaatsgenomen.

De tasting werd georganiseerd door blenders [Compass Box](http://www.compassboxwhisky.com/index.php). De oplettende lezer zal herinneren dat we daar vorig jaar ook een [tasting]({% post_baseurl 2014-12-04-whisky-tasting %}) van hebben gehad.

Een aantal whiskies waren gelijk, maar het aanbod was uitgebreid tot een totaal van negen (!) stuks. We begonnen met een soort blinde proeverij van de twee Great King Street whiskies (Artist's Blend en Glasgow blend) en een derde niet met naam genoemde whisky. Uiteraard was het erg gemakkelijk om de eerste twee te onderscheiden, want de tweede was duidelijk de rokerige. De derde blinde whisky was een goedkope blend, gewoon om het verschil te proeven.

Daarna gingen we over op echt goede whisky, te beginnen met de andere vier whiskies die we vorige keer al hadden geproefd: Hendonism, Spice Tree, Peat Monster en The Lost Blend.

De laatste waren nieuw voor ons en helemaal erg indrukwekkend: de [Flaming Heart](https://www.masterofmalt.com/whiskies/compass-box/compass-box-flaming-heart-15th-anniversary-whisky/) (49%, £100) en ["This is Not a Luxury Whisky"](https://www.masterofmalt.com/whiskies/compass-box/compass-box-this-is-not-a-luxury-whisky/) (53%, £150). Deze high-end whiskies laten zien dat blends (respectievelijk blend van malts en blend van malt en graan) absoluut fantastisch kunnen zijn. De sleutel tot success is rijping in goede vaten!

Geloof het of niet, maar tijdens de loterij heb ik de hoofdprijs gewonnen, een volle fles van de Flaming Heart!

{% include caption.html
    width='420'
    image='/asset/images/Compass-Box-Flaming-Heart.jpg'
    text='Een fraaie fles voor een bijzondere whisky.'
%}

Ik had slechts £3 aan lootjes gekocht (voor het goede doel), dus dat is een fijn rendement. Zeker bedenkende dat ik al eerder flessen van £50 en £70 heb gewonnen. Ook anderen aan onze tafel (totaal 10 personen) vielen in de prijzen en merkwaardig genoeg kwamen zodoende alle drie de te winnen flessen aan onze tafel ten goede.

Wat een voortreffelijk einde van dit whisky seizoen!