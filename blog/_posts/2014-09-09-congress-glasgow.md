---
id: 1214
title: Conference Glasgow
author: Rik
layout: post
guid: /?post_type=ai1ec_event&#038;p=1214&#038;instance_id=
---
Professor Nolan heeft mij en vier collega's (allen Italianen) naar een congres in Glasgow gestuurd, het [Universities of Scotland Inorganic Chemistry Conference](http://www2.chem.gla.ac.uk/usic2014/index.php?page=information) (USIC). Twee collega's presenteerden hun werk mondeling, twee anderen en ik presenteerden onze resultaten middels een poster. Het was nog best een opgave om een overzichtelijke poster in elkaar te klussen en op tijd te printen, maar dat is gelukt. Ik stuur de liefhebber graag een kopie per mail.

Het kwam voor dit congres perfect uit dat ik nu een auto heb, want Glasgow ligt met twee uur prima binnen bereik. Op deze manier hoefden we minder vroeg op te staan, spaarden we veel geld aan het openbaar vervoer uit en kon ik lekker autorijden. Op de terugweg ben ik een beetje omgereden via Edinburgh, maar zo konden we wel genieten van het mooie uitzicht over het [Firth of Forth](http://www.scottish-places.info/features/featurefirst1120.html).

Tot zover de voorbereidingen en de reis, het ging natuurlijk om het congres zelf! In plaats van hier de uitgebreide versie te geven zal ik samenvatten dat het een leuke ervaring was om wat officiÃ«le tijd door te brengen onder chemici. Wie weet waar een volgend congres me brengt?