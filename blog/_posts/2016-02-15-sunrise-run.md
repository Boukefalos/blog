---
title: Sunrise Run
description: In de ochtend hardlopen wordt beloond met een fraaie zonsopkomst.
---
[1]: {% post_baseurl 2016-01-30-snow-run %}
[2]: https://flow.polar.com/training/analysis/411848338

Net zoals ik het twee weken geleden niet kon laten om met verse sneeuw te [hardlopen][1], begon vorige week het idee te ontstaan om eens 's ochtends vroeg op pad te gaan om een glimp van de zonsopkomst op te vangen. Vandaag was een koude helderde dag voorspeld, dus daarvan moest ik profiteren.

<a name="more"></a>

De zonsopkomst is om ongeveer 7:45, dus ik had mijn wekker om 7:00 gezet. Met een aan verslaving grenzend enthousiasme sprong ik bij het afgaan daarvan direct mijn bed uit mijn hardlooppak in. Er was tijd genoeg dus ik had een [omweg genomen][2] via één van mijn favoriete routes. Ik had bedacht dat ik het beste uitzicht zou hebben vanaf de historische pier. Daar aangekomen trof ik iemand die op zijn dooie akkertje een kopje koffie aan het drinken was en op de opkomst wachtte. Zonspotten is kennelijk nog best populair!

Toen de zon eenmaal boven een klein laagje bewolking uitkwam baadde de baai van St Andrews in zijn koperen gloed: prachtig! Het is niet zo makkelijk om tegenlicht foto's te maken, maar ik heb mijn best gedaan:

{% include gallery.html gallery='2016-sunrise-run' %}

Ik vind het mooi om te zien hoe de kleur van de lucht echt verandert van donker, via paars naar strakblauw. Laat ik proberen dit een volgende keer eens te herhalen als het een beetje bewolkt is. De wolken zouden dan heel mooi van onderen belicht moeten worden. Vervelend alleen dat de zon steeds vroeger opkomt, dus dat betekent wel dat ik ook vroeger mijn bed uit moet!
