---
title: London
description: Een week vol toeristisch plezier.
end_date: 2017-03-27
---

Alweer drie jaar geleden waren Bram, Sanne en ik op bezoek in [Londen]({% post_baseurl 2014-04-10-london %}). Dit jaar had ik me kandidaat gesteld voor een wetenschappelijk congres op maandag en dat leek een uitgelezen kans om het voorafgaande weekend op avontuur te gaan. Dat ik uiteindelijk niet geselecteerd werd was niet erg, want nu kon ik er een zorgeloos lang weekend van maken. Alleen gaan zou niet zo gezellig zijn, maar dat hoefde ook niet! Dit was namelijk ook het weekend van Sanne's verjaardag. Mede omdat we afgelopen mei met z'n vijven zo'n goede tijd hadden gehad met Bram en mijn verjaardag in [Edinburgh]({% post_baseurl 2016-05-27-edinburgh %}) besloten we er ook nu een familie trip van te maken.

<a name="more"></a>

Laat ik per dag een beknopt verslag doen van onze invulling van dit feestelijke weekend.

**Vrijdag**

Een ingewikkeld reisschema bracht ons in partijen bijeen. Bram, papa en mama vlogen 's ochtends van Schiphol naar Londen alwaar ze mij troffen bij het treinstation waar ik na een comfortabele reis was gearriveerd. Sanne zou zich later pas bij ons aansluiten, want zij moest overdag nog werken. Met z'n vieren vervolgden we onze weg naar de [accommodatie](https://www.airbnb.co.uk/rooms/8229074), gelegen in een buitenwijk van de stad. Met de bagage achtergelaten maakten we het meeste van de avond door nog terug te gaan naar het centrum. We aten een heerlijke pub maaltijd en liepen nog een mooi stuk langs de Thames. Het was de bedoeling dat we Sanne bij het busstation zouden treffen, maar helaas had haar vlucht fikse vertraging opgelopen. Uiteindelijk troffen we haar bij de accommodatie en kon trip in volledig gezelschap vervolgd worden.

**Zaterdag**

Op zaterdag hebben we een deel van ons programma van de vorige keer herhaald: een georganiseerde stadswandeling langs vele bezienswaardigheden en een wandeling langs de zuidoever van de Thames. Natuurlijk hebben we 's avonds opnieuw lekker gegeten in een pub.

**Zondag**

Vandaag was Sanne jarig! Dat hebben we gedurende de dag feestelijk gevierd met cadeaus en vele smakelijke traktaties. Ook als toeristen kwamen we niets tekort met bezoeken aan diverse musea, [Hyde Park](https://www.royalparks.org.uk/parks/hyde-park), de [Tower of London](http://www.hrp.org.uk/tower-of-london/) en de [Tower Bridge](http://www.towerbridge.org.uk/).

**Maandag**

Reizen per metro is snel als je de goede kant op gaat, maar je ziet dan helaas niets van de stad. Om daar verandering in te brengen hebben we vandaag een wat langzame bus genomen die ons diverse wijken liet zien. De bestemming was de [Portobello markt](http://www.portobelloroad.co.uk/). Hierna zijn we terug naar het centrum gegaan om nog wat te slingeren door de grote winkelstraten en [Chinatown](http://chinatown.co.uk/en/). Aan het einde van de middag moesten we al weer op weg naar de luchthaven op weg naar onze diverse thuishavens.

Een impressie:

{% include gallery.html gallery='2017-03-24-london' %}

Wat mij betreft zou ik deze trip zo elke paar jaar overdoen! 