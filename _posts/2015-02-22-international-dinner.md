---
id: 2145
title: International dinner
author: Rik
layout: post
guid: 'http://csbnw.no-ip.org:38/?post_type=ai1ec_event&#038;p=2145&#038;instance_id='
---
Het vergt een goed geheugen, maar het is op de dag af een jaar geleden dat we een [international dinner][1] hebben gedaan met collega&#8217;s!

Ik heb opnieuw een appeltaart gebakken, maar deze keer heb ik ook een alcoholische versnapering meegebracht: Heineken! Hoewel dit merk over de hele wereld te koop is, vond ik het toch toepasselijk om wat van dit Amsterdamse vocht mee te nemen.

Het was duidelijk dat iedereen zijn best had gedaan om een mooi gerecht te presenteren. Het leuke was dat de meesten porties meebrachten voor zeker vier personen en er was dan ook waanzinnig veel te smikkelen. Volledig naar plan heb ik genoeg ruimte overgehouden om van vrijwel alle desserts te kunnen proeven.

Het meest bijzondere was misschien wel de Slowaakse dubbel gedistilleerde &#8220;moonshine&#8221; gemaakt van perziken. Zelfs zonder rijping in vaten (zoals bij whisky) had dit product een verrassend complexe smaak.

Behalve alle voedingswaren was het bovenal een hele gezellige avond. Als we een kaart hadden gemaakt van de aanwezige nationaliteiten, dan had dat er zeker indrukwekkend uitgezien: van Brazilië tot Indië en van Schotland tot Griekenland.

Het is duidelijk dat hele &#8220;internationale&#8221; hier welig tiert, en dat is maar wat leuk!

 [1]: http://csbnw.no-ip.org:38/?ai1ec_event=internationals-dinner