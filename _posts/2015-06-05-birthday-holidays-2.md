---
id: 2326
title: Birthday Holidays
author: Rik
layout: post
guid: http://csbnw.no-ip.org:38/?p=2326

categories:
  - Uncategorized
---
Net als [vorig jaar][1] ben ik eind mei weer naar Nederland geweest om daar mijn (en Brams) verjaardag te vieren. Op de valreep besloten we dat ik niet van donderdagavond to zondagavond zou blijven, maar zelfs tot woensdagavond: zes hele dagen joy!

Donderdagavond op Schiphol aangekomen werd ik door Bram opgehaald voor de gezinsreunie in Uitgeest. We hebben natuurlijk wel steeds contact gehouden, maar het was toch al bijna een half jaar dat ik daar niet meer was geweest! Uiteraard stond dit garant voor een vreugdevol welkomst-tafereel met heerlijk gebak.

Omdat ik er met moederdag niet was en er ook niet zal zijn met vaderdag, hadden Bram, Sanne en ik besloten om deze vakantie gezamelijk een cadeau te overhandigen. Het betreft een Nespresso machine, compleet met koffie capsules en fraaie dubbelwandige kopjes. Het spreekt voorzich dat we deze de komende dagen uitgebreid hebben uitgeprobeerd en zodoende hebben we veelvuldig kunnen genieten van een reeks diverse espresso&#8217;s. Ook Sanne had nog een verjaardagscadeau tegoed en het was leuk haar blij te verassen. Daarmee hield het niet op, want zoals ik graag doe had ik ook nog een aantal Schotse gezinscadeau&#8217;s meegebracht.

Dat de toon hiermee goed was gezet, was duidelijk want ook ik werd later op mijn verjaardag (zaterdag) zeer verwend. Oma (K.) kwam gezellig op bezoek en hoewel andere Oma (V.) op vakantie was, had ze aan ons gedacht en een rijkelijk gevulde kaart achtergelaten. Daarnaast heb ik een donatie gehad voor mijn Harrier uitrusting (trail schoenen, sporthorloge en T-shirt), een Xbox controller, interessante lectuur en lekkere snacks (drop en chocolade), het kan niet op!

De rest van onze verjaardag hebben we heerlijk op het strand doorgebracht. Het cadeau van het weer was een lekkere temperatuur, scherp zonnetje en genoeg wind om te kitesurfen! Nu ik een met GPS uitgerust horloge had, kon ik leuke statistieken vergaren: maximaal 39 km/h! Na deze sportiviteit hebben we geborreld en heerlijk gegeten in het paviljoen.

<div style="width: 430px" class="wp-caption aligncenter">
  <img class="lazy " src="http://csbnw.no-ip.org:38/wp-content/plugins/wp-images-lazy-loading/images/grey.gif" data-original="/wp-content/gallery/birthday-holidays-2015/SAM_7122.JPG" width="400" />
  
  <p class="wp-caption-text">
    <noscript>
      <img src="/wp-content/gallery/birthday-holidays-2015/SAM_7122.JPG" width="400" />
    </noscript> Een sportieve verjaardagsbesteding
  </p>
</div>

De volgende dagen waren afwisselend gevuld met tegenvallend weer en uitstekend weer. Hierdoor was het goed mogelijk om in de zon aan te bakken, door te bruinen en te herhalen. Na enkele van deze cycli heb ik het ergste Schotse wit nu grotendeels verruild voor een vers laagje brons.

Behalve met het weer hebben we ons nog vermaakt met vakantie plannen, spelletjes, hardlopen, mountainbiken, vergaderen, winkelen enzovoorts. Gevarieerde activiteiten, maar allemaal binnen een gezellig Nederlands kader. Met een koffer vol geschenken en Hollandse waren keerde ik op woensdagavond weer terug naar St Andrews. Tot de volgende keer!

 [1]: /?p=1019 "Birthday holidays"