---
id: 512
title: Whisky tasting
author: Rik
layout: post
guid: '/?post_type=ai1ec_event&#038;p=512&#038;instance_id='
---
Het officieuse whisky seizoen is weer van start gegaan met een voortreffelijke tasting. De lokale slijterij (Luvians) had een vijftal whiskies geselecteerd om het publiek een idee te geven van recente trends in &#8220;whiskyland&#8221;:

  * Auchentoshan: Virgin Oak
  * Glenmorangie: Nectar d&#8217;Or
  * G&M bottling: Glentauchers &#8217;94
  * Jura: Prophecy
  * Compass Box: Peat Monster

De eerste en duurste (£62.49 per fles, met korting!) whisky toont het narijpen van whisky in een ander vat dan de hoofdrijping, een zogenaamde &#8220;wood finish&#8221;. Een leuk idee, maar niet erg geslaagd. Een eerdere Glenmorangie smaakte me zeer goed en ook deze Frans aandoende variant wist me zeer te plezieren. De trend zette zicht voort en de volgende whiskies smaakten me steeds beter. Het staat buiten kijf dat dit gepland was en niets te maken heeft met het (alcoholische) &#8220;te pakken krijgen van de smaak&#8221;. De laatste twee (rokerige) whiskies zijn echte toppers voor de liefhebber en daar zou ik mezelf zeker toe rekenen!

Bij de lotterij na afloop waren een mooie fles whisky en een aantal (overgebleven) glazen van het gulden vocht te winnen. Met vier lootjes (van totaal zo&#8217;n 250) had ik als tweede geluk en wist ik nog een smakelijke Nectar d&#8217;Or in de wacht te slepen. Weer een geslaagde avond!