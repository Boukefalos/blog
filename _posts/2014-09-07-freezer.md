---
id: 1213
title: Freezer
author: Rik
layout: post
guid: /?p=1213

categories:
  - Uncategorized
---
Na twee dagen [congres in Glasgow][1] bood het weekeinde wat tijd om spullen te kopen die ik nog mis in mijn nieuwe huis. Hoewel kleinere zaken tegenwoordig het meest eenvoudig online zijn te bestellen, zijn grotere apparaten of meubilair toch een tripje waard. In dit geval ben ik op pad geweest voor een vriezer!

Het lijkt heel ouderwets, maar in dit huis is pas enkele jaren geleden centrale verwarming geïnstalleerd. Waarschijnlijk zijn toen gelijk alle grote apparaten vervangen, want alles is behoorlijk nieuw en we hebben zelfs een vaatwasser! Helaas is de koelkast alleen aan de kleine kant en is het vriesvak onvoldoende om voorraden in op te slaan. Omdat nieuw kopen ons overdreven leek, ben ik op zoek gegaan naar tweedehands exemplaren. Dat lijkt makkelijker dan het is, want <http://marktplaats.co.uk/> kennen ze hier niet. Na wat zoeken bleek <http://gumtree.com/> de lokale variant.

De vriezer waarin ik geïnteresseerd was werd op ongeveer een uur van St Andrews verkocht in een piepklein dorpje genaamd Kettins, een stukje voorbij Dundee. Om de trip efficiënt te maken heb ik onderweg twee stops gemaakt. Allereerst ben ik bij een soort industrieterrein/meubelboulevard gestopt om me te oriënteren op bureaustoelen, luie stoelen en lampen. Dat is niet zo goed gelukt en ik heb helaas niets gekocht.

Om mijn Cineworld Unlimited card goed te gebruiken heb ik vervolgens een stop gemaakt bij de bioscoop om [Lucy][2] te bekijken. Hierna was het tijd om naar de verkoper te rijden. De weg voerde door het prachtige Schotse heuvellandschap langs pas gemaaide velden waar de hooibalen nog oplagen: fraai! Ook het rijden zelf was een groot plezier, want de relatief hoge snelheidslimiet op deze bochtige en golvende wegen maken de gelijkenis met een parcours onmiskenbaar. Bij aankomst heb ik nog even genoten van de intredende schemering bij volle maan.

<div
	class="ngg-galleryoverview ngg-ajax-pagination-none"
	id="ngg-gallery-d4ea4be209db759583f8a7793421f437-1">
  <div class="slideshowlink">
    <a href='http://csbnw.no-ip.org:38/index.php/nggallery/slideshow?p=1213'>[Show slideshow]</a>
  </div>
  
  <!-- Thumbnails -->
  
  <div id="ngg-image-0" class="ngg-gallery-thumbnail-box" >
    <div class="ngg-gallery-thumbnail">
      <a href="http://csbnw.no-ip.org:38/wp-content/gallery/Kettins/IMG_20140907_201651.jpg"
               title=""
               data-src="http://csbnw.no-ip.org:38/wp-content/gallery/Kettins/IMG_20140907_201651.jpg"
               data-thumbnail="http://csbnw.no-ip.org:38/wp-content/gallery/Kettins/thumbs/thumbs_IMG_20140907_201651.jpg"
               data-image-id="553"
               data-title="img_20140907_201651"
               data-description=""
               class="ngg-fancybox" rel="d4ea4be209db759583f8a7793421f437"> <img
                    title="img_20140907_201651"
                    alt="img_20140907_201651"
                    src="http://csbnw.no-ip.org:38/wp-content/gallery/Kettins/thumbs/thumbs_IMG_20140907_201651.jpg"
                    width="120"
                    height="90"
                    style="max-width:none;"
 /> </a>
    </div>
  </div>
  
  <!-- Pagination -->
  
  <div class='ngg-clear'>
  </div>
</div>

De verkoopster bleek een redelijk oud vrouwtje dat pas verhuisd was. Zodoende was haar (hooguit vijf jaar oude) vriezer overcompleet. Erg vriendelijk had ze er een bakje water ingezet om aan te tonen dat hij het daadwerkelijk deed. Zelfs de ietwat minder mooie beige kleur kon mij niet meer van een koop weerhouden. Ik weet niet goed hoe gebruikelijk het is om in Schotland af te dingen, maar ik heb toch mooi vijf pond korting gekregen omdat ik geen gepast geld bij me had (hehe). Wat mij nu te doen staat is het inkopen van vlees, groente, ijs en andere waren om de vriezer te vullen!

 [1]: /?ai1ec_event=congress-glasgow&instance_id= "Congress Glasgow"
 [2]: http://www.imdb.com/title/tt2872732/